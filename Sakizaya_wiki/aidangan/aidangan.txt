aidangan(公園)

sapuelac
hicanan ku aidangan
u sasahicaan(功能) nu aidang sa, sapawsa(提供) tu tademaw midiang(遊玩) a atu balaskas(娛樂) itiza. i adidang sa, izawtu ku kilang, izawtu ku lutuk, izawtu ku balu, izawtu ku elun, izawtu ku takal, izawtu ku ahebalay(寬廣的) a lala'. sisa, taneng misalalma(玩) ku tademaw itiza, hamawhan(慢慢的) muculil(走路), miundu atu zuma a saungay. u aidangan sa, nasanga'an nu mikuwanay(公部門). yadah ku aidang i tusu(都市),  

inayi' i niyazu', kyamahiza saw? inayi' ku lala' taneng pahaymaw tu uzip, sisa sanga'en nu mikuwanay. anu i niyazu' sa, yadah ku lala', yadah ku kilangkilangan, yadah ku mibalakasay a kakitizaan, sisa, caay kakaydi tu aidang. u Sakizaya a niyazu' sa, maydih tu dabek, caykaw ku aidang.

kakuniza nu aidangan
u aidangan sapawsa tu binawlan pahanhanan atu nikauzip atu mibalakas, u mahizaay a kakitizaan ku aidangan:
1.u subal nu tusu(都市), paluma tu lutuk、kilang atu sinanumay a kakitizaan.
2.u kapulungan a subal i tusu, paitzeng tu sapisalama tu adiwawa, taneng mibalakas tu tademaw itiza.
3.macapi tu kilangkilangan atu lutuklutukan, bangcal kya aazihan. tinaku: aadupan a aidangan(動物園), nipaluma a aidangan, makaazihay a kakitizaan(風景區), kilangkilangan a sapibalakasan(森林遊樂區).
4.misimaw tu hekalan atu nazikuzan(遺跡). tinaku: kitatkit aidangan, kilangkilangan aidangan, umahumahan aidangan, sadipasan(海岸線) aidangan. 
5.patizeng tu satangahan(主題) a aidangan.

saangangan nu aidangan
inuayaway a adiang, namakay Pose(波斯) kanatal(國). kya ayaway a sasahicaan sa, u sapamipana'(射箭) atu mikacaw tu subayu(馬), atu sapawsa tu tademaw anu maudad, taneng milimek(躲). uyniay a kakitizaan sabangcalan, sisa, maydih tayza ku binawlan, matenes tu, malecay tu ku aidang. iayaway a Loma(羅馬) kanatal, u ihekalay a kakitizaan, maydih ku Loma tademaw miundu, musasukamu, sakimad itiza. matenes tu , izawtu ku salisinay atu papayzaan(宗教), izawtu paazih tu ayamay. ayzaay a aidang sa, paluma' tu balu atu kilang. pawsa tu elun atu takal atu pahanhanay a dabek(休息亭). izawtu nu wawa mubalakasay a sasalamaan(玩具).

sasahicaan(功能)
tangen pabeli tu lahaday(自然的) a tatebanan(單位) tuud, taneng mibalakas ku binawlan atu adiwawa, simidimutay(潛在的) a icel malu teban nu tusu.

aidangan ni Kilayking(花蓮縣)
tabakiay a aidangan nu Kilayking sa, tinaku: Meilunsan aidangan(美崙山公園)、Zhongshan aidangan(中山公園)、Zhongliw aidangan(中琉公園)、Taluku kitakit aidangan(太魯閣國家公園)、Yushan kitatkit aidangan(玉山國家公園)

namakayniyan a nasulitan nasakamuwan atu natinengan
Wikipayke paybalucu'ay pulungamin a cudad-公園
Taywan Sakizaya putiput(台灣撒奇萊雅族協會) i Youtube-dadipasan nakulitan ni Yiyang Sayun-童年
nasulitan nay paybalucu'ay a kawaw nu subana'ay a pu 2018-1, nasulitan ni Tuku Sayun