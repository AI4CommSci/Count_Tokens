 kawaw nu uzipci li lyen yi ku ngangan nu maku,

u Sakizaya kaku,
Dayas Siku
u binacadan ku ngangan nu maku ci Dayas Siku,

sasepat kami calakaka i luma' niyam, sakatusaay kaku,

nabakuwan i hupu niyazu' palaki kaku,

nanuadidi',

nalecuhan kaku i matumes daesu i lalabu nu luma',

kumuinng ku wama aku,

midibutay ku wina aku,

madipud takuwanannika caay kalakui' kuni pidipu',

micucul tamiyanan kamaylayay a tademaw

kapipadang tu katuuday a tademaw,

Kapah ku pasubana' nuheni',

nikananam kaku tu angil nu kamaylayay a tademaw.

u kapahay a cabay tademaw kaku

saKapihaymaw

u icelangay asi balucu

caay kanamuh tu muadaddaya tademaw,
 
nay'kulinges,

kapihaymaw madimel a misakawaw.
mihaymaw ku kawaw a muhemhem.

atu matineng manamuh tu cabay,

u ciyulu kaku,

i kiyukay izau ku sazumaa kawaw nu cudad,

milihiza tu sazuma sanay a kawaw,

a matinengtu mahicahica:ay a kawaw zumaay a cabay,   

namakacuawcu:waay a minanam makayza tu sazuma saka uzip mananam balaki, 

malecadtu tademaw nu luma', 

mahemek malimulak.

manamuh kaku salukaw,
,
naadidi' milihiza tu kaku tu laliki,
,
malimulak kaku tu nu babaliki a lukaw,

mapulang kita min mudadiw misalukaw.

a manamuh kaku mikulit,
,
atu minanamtu mikulit tu kanus,
,
mikulit tu salunganay a kulit',

a mahidatu ku balucu' aku kapah.

yu micudaday henay .

yu micudad i  kaku sa.

zayhan manamuh kaku tu nu mita laylay lukaw nu yicumin.

micumut tu yicumin a pisalukaw minanam tu lukaw nu yicumin.

atu milihiza paazih tu lukaw nu yicumin.

sa micudad tu talakaway.

mala mikuwanay tu kawaw nu micudaday.

padaesu tu mahicahica:ay kawaw.

papisa upu nabalucuan celak tu siicelangay.

atu pakayni matatengil tu kawaw.

atu nayaden kuni pisasakamu.

nay malingatu ku kawaw taneng pabesu'. 
mahemek malimulak.

na i tabakiay micudad henay, 

amadih mala saydan nu mulaay,

amalimel a miananam.

pahezek I tabakiay a cacudadan,

ami mucumud tu mulaay a cacudadan mala saydan,

nani minanaman i cacudadan minhan i sakakawawan.

manungen a salungan kya adiwawa 

pasubana tu henian saka uzip kawaw.

sakatineng i aayaw.  

nilatengan nu maku U wawa umamaladedek numita,

sisa mala saydangay sakapahe tu kunu uzip a kawaw,  

pacabay tu wawa balaki,

pipaayaw atu idihen.  

zikuzan taluma' i nabakuwan mahiza misakakawaw, 

amitebing pasubana tu kamu nu sakidaya ,

nabalucuan aku,

atu malimulak a minanam.

anganganngan nu binacadan a kamu.

angangan nu mita u pinacadan a mana mapawan,

ami padutustu lalangawan nu mita.  

atu ayza u kakatalawan amalakesi ku kumu nu sakidaya,

kuyni cayay ku kaydihan nu mita.

nika cayaynay kalawbes ku kamu nu mita pinecadan, 

nabalucuhan nu maku a kamu nu pinacadan pacumuden i lalabu nu luma' ,

manikes tu sacacayan a minanam tu kamu nu pinacadan,

makayni i kakalingatuan malingatu minanam,

makayni miteka i nikauzapan ami tangil misulin sakamu micucdad,

aunianhan u kamu nu pinacadan,

nay nikauzapan ku zuma a kamu nu pinacadan,

hanca amelak talaayaw,

nika palatatenga' amakayni numita pinanam,

saikuzay basubana tu wawa nu mita,

sadutudutus sa amadadadawys tu lalangawan,

pakabalucuen ami padutus lalangawan nu mita,

apatabaki aicelang ku pinacadan atu mabuwah kita,

nay kakatuud ku matineng titaan a tademaw.