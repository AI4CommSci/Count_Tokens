sapibetik a kamu nu pakakawsan
20180630-dabek nu minanam tu kamu nu Sakizaya, u sapinanam a sulit, mudadiw minanam tu Sakizaya a kamu. tina sapicudad sa, ci Tebi(李玉祥) sapikelid tu minanamay miasip atu misulit. paylipay a demaid, minanam ku binacadan nu Sakizaya, tayza i Lou-Cendsin(羅正心) sasaydan(教授) a luma', ninama tu Sakizaya a kamu. u lawad(時程) nu cacay a sapicudad(課程) sa, enemay a tuki. sakacacay a sapicudad sa, u "namakay maplaw minanam tu kamu(戲劇學族語)", sakatusa a sapicudad sa, u "namakay sapibetik minanam tu kamu(祭辭學族語)", sakatulu a sapicudad sa, u " namakay uzip nu tademaw minanam tu kamu(生活學族語)", sakasepat a sapicudad sa, u "namakay kalabian minanam tu kamu(晚餐學族語)", sakalima a sapicudad sa, u "namakay dadiw minanam tu kamu(歌謠學族語)", sazikuzan a sapicudad sa, u "namakay lalangawan minanam tu kamu(文化學族語)".

lacul
15 pakakawsan  15祖靈祭

ngatu cacay
anu nay' kamu  如果沒有祢們
i cuwa satu ku satiidan niyam  我們從何所依
na amu satezephan a mitengil  請祢們靜靜聆聽
sakay tamuwan a suni' nu mabulah niyam  我們對祢們的思念之聲 
anu nay’ kamu  如果沒有祢們
i cuwa satu kami amibetik  我們從何所祭
nabililhan mukan kamu  請祢們慢慢饗祀

ngatu tusa
namaka balucu' amiawza  虔誠的召喚
dahkedtu ku nikatayni  如願降臨
i bali u zazan mutizeng  在風雨中站立
makatengiltu muliyaw atu mumul  聽到了重來與離去
kisu papitezepen kami  祢使我們沉默
papisikazen kami  使我們謙卑
mitaneng ku uzip tu nikakapah atu nikangelu'  品嚐生命的甘甜與艱辛
makazateng tu uzip nu niked atu sikaz  領悟生命的莊嚴與尊重
namaka niladayan nu misu  通過祢的引領
namilawadtu ku balucu' tu nikapatay atu mauzip aca  心靈經歷死亡與重生

namakayniay a nasulitan nasakamuan atu natinengan(參考資料)
nasulitan nay pabalucu'ay a kawaw nu subana'ay a pu 2018-1
sakasitangah nu Sakizaya
140 a beih i " Sapibetik a kamu nu Sakizaya"