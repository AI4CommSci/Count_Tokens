 Sakizaya a kamu 
u lipahakay a wangcekuyni, u kim ku mitabuay tu uzip niza, u landaway a budawen ku mata niza, si hawan tu, paduhpicen aca tu sumanahay a budawen. a iniw tu ku kasienawan, cacay a padaicaw a mabahel tayza i Ayci, satezep sa ciniza i kuku' nu lipahakay a wangce mipacena'. mabi' ku padaicaw mapacekil nu telatela', mazih niza silusa ci lipahakay a wanngce, tengil han nu padaicaw, "cima kisu saw? kya muangic kisu saw?" han nu niza. patubeli han ni lipahakay a wangce, "i ayaw u wangce kaku, kapah ku nikauzip aku, lipahak tu demidemiad. mutizeng kaku i tini mazih aku yadah ku pakuyucay a tademaw, i ayaw maliyuh kaku i tini i tuse katuud ku aedaapen a tademaw." tengil han ni wangce ku padaicaw pakah kisu miedap tu pakuyucay a tademaw haw? hang han ni padaicaw. 
sayaway a sansandeb, maazih ni lipahakay a wangce ku i tukayay a matinengay mitenun a tatayna, mitenun ciniza tu zikuc nu kakitaan. uningay hantu ni lipahakay a wangce ku padaicaw, "u nu hawanay aku a sumanahay a budawen kuyni, pataduen kaku pabeli tya mitenunay tu zikuc a tatayna." sakatusa a sansandeb, maazih ni lipahakay a wangce i putah nu tukay a masakapahay, misulit tu cudad ciniza, inaay ku kasuy nu luma' niza, daecus misalamal, sienaw sa ciniza daecus tu misulit. uningay han ni lipahakay a wangce ku padaicaw, "u landaway a budawen ku mata aku, pabelien kya masakapahay tu cacay a landaway a budawen." sakatulu a sansandeb, mazih ni wangce ku pacakayay tu teking i zazan a tatayna a wawa, mahetik i nanum ku teking nya tatayna a wawa, anu inaay ku kalisiw taluma' kiza tatayna a wawa, a masekung ni ama niza ciniza. uningayen aca ni lipahakay a wangce ku padaicaw pabelien tu cacay a landaway a budawen kiza tatayna a wawa. inaay tu ku mata ni lipahakay a wangce, sakamu han ni padaicaw ku wangce, "u mata aku sa u nu misu tu a mata, edapen aku kisu miazih tina tukay."
sakamu han ni padaicaw ku wangce yadah ku mia'amay atu mangalayay ku bili a adiwawa i tukay, miunigay aca ci lipahakay a wangce tu padaicaw pabelien ku pakuyucay a tademaw tu i uzipay aku a kim. lipahakay a wangce inaay tu ku budawen atu kim i uzip niza, kalamkamen mulaliw han niza ku padaicaw. nika iniw tu ku kasienawan, caay pakazengang ku padaicaw tu ngalay atu sienaw, patay satu i kuku' ni wangce. cila, maazih nu angangan nu itizaay caay tu kabangcal ku uzip ni wangce, pabalucu' satu a milebuh tu bacu ni wangce. mikilim ku dungi tu kasaetiman a tusaay a tuud, zikuz u balucu' ni wangce atu uzip nu padaicaw ku pataluma'en.

kamu nu Hulam
:"?":""
:"":"":""


