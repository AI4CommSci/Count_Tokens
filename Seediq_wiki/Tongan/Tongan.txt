= Tongan（眉溪部落） =
Gaga mniq Nantowseyn Jnaysyang ka alang tongan.
278 sapah ka kneegu na sapah, 952 hiyi ka kana knhbragan na hiyi. Tnpusu seejiq o mangal 88% niqan 841 hiyi sp, rahuq na uxay tnpusu seejiq o mangal 12% niqan 111 hiyi koia. 
Kana ka kleegan seejiq ga, Seejiq/Seediq/Sediq71%, Tayal9%, Amis2%, Bunun3%, Paiwan1%, Truku1%, ni rahuq na o 1%.

Pnyahan pnatas(參考資料)
內政部戶政司全球資訊網
原住民族委員會全球資訊網統計資料

Hangan alang（部落名稱）
Alang tongan

Pnteanak knmalu alang（部落特色）
Niqan ssaun posa ga-so-ling rulu ka nan-fong cun, rahuq na kiya mi, kari bay kluwan tlaway ka hini, hmnuuc hbaraw sediq qmquran mniyah alang icil mi alang ta hini qmqur.

Nniqan na（所在位置）
Nan-to seyn ren-ay syang nan-fong cun.

Lnglingan di-ri（地理環境）
msbrnux.

Patas pklaun ppaan rulu（交通資訊）
Mriq rulu: Taypey>kwo-taw三haw>elu strngan cong-to>127seyn ya taw>Taycong nan-to guwey-su kong-ru>.

Umawak pnnatas rncuhan dieyn-c(電子地圖連結)
Pnnatas rncuhan dieyn-c slang.

Tnpusu sediq kkluwan alang(部落所屬族群)
Sediq.

Kari ddiyun(使用語言)
Kari Sediq, kari Tlu.

Snhiyan kyokay(宗教信仰)
Deyn-suyo-kyo.

Pnyahan alang（部落由來）
Tongan(baykei), nan-san-si ngayan na uri, pngalan hangan sediq Tanah Tunux pnhyuwan sapah ptasan Tongan(baykei)’tuhunac deyn-cu-dan, tongan mi ssipaw narac strngan cbik Nan-san-si, ququy tuhunac Tong-yeyan-san, kiya msbrnux ssiyaw ayu, ou hari msbrnux dxral, kiya nniqan sediq alang Tong-yeyan mi Mu-wa-nan.  
Min-kwo 13 kngkawas 2 idas , mntna wada tmqraqil keysacu Tanah Tunux, qbsuran Tapas Kumu dmudul alang Tongan mi alang Muwanan kana 33 tnsapah 145 hiyi, thdilan ssipawmsbrnux dxral Tongan, Tongan hangan na uri, rahuq niya daw mshrus mquri tuhunac, Qbsuran Pitu Niyung dmudul kana thdil nan-san-si. Wana naq nniq alang hini nsaya sediq, niqan tnhdilan alang Paran, mi ini sruwa pswayay thiyaq mi asi eniq hini, mi ngalan Tlu kaTaywan nii u sediq  kndadax Nakahara tdhlun hini.           
Saw quri ida nkiya muudus dxral, mtasaw bay ka yayung Nan-san-si mi Tong-yeyn-si…dnii, kiya mi kleelu tulaq ubiyuk nii u knmalu qtaan ka qqtaan nii, daya yayung Nan-san-si nii u  niqan bsy hangan na pnyahan ttlaway, ou bay kkluwan na ka tlaway, pnhuuc hbaraw niyah alang icil mi alang ta hini miyay qmqur, sediq Tanah Tunux pa thbaraw bay miyah hini mari tlaway, kuwi mi sama lmiqu, alaw wada sliqan ka mnhru sudu lmiqu saya, wada sliqan nniqan lnglingan tlaway nii, kiya kndudul pkeuka qqtaan muudus dxral tlaway. Mniq min-kwo 87 kngkawas  prading  puda hmmuk yayung, ida knttu pkrana qmlahang muudus dxral  yayung.

Pklaun pkla rmiwaw qqtaan（旅遊觀光資訊）
Pusu bay pnskraya: Sapah pyasan tuyipiq Nan-fong
Nan-to seyn ren-ay syang nan-fong vun gong-ling ru 3 haw.
Sapah tqriun abura:
Nniqan qqtaan:
Tulaq Men-gu
Wa mniq ren-ay syang nan-fong cun qsiya nan-san-si ka tulaq Men-gu, wada dha qtaan “ suyang bay dxral” ka Tongan-nan-san-si, wada hmrinas dha kbukuy kluwan ka tlaway muudus hini, kiya malu bay nniqan mniq alang kcka yahan qmita tlaway. prading kndadax kngkingal kngkawas 1、2 idas phpah snuwil, dhuq 11、12 idas qmita qhuni cbus, tulaq Men-gu nii pa ana nanaq sranabaw, rbawan,srpuhan mi misan, niqan balay saw ini su kklai lmnglung qqtaan. Kngkingal kngkawas 5 dhuq 7 idas kiya ka diyax karac qqtaan tlaway, maxal kbukuy msupu sslian ka tlaway, wa hmuuc ssiyaw qsiya mbtunux rncuhan qtaan, uxay balay qnquwan qmita mskluwi tnraki rriwan nii, mquri yayung daya Mey-si mkaraw qsiya baraw, wana bay tduwa qmita mbtunux tlaway, tduwa qmita beyhing bay tulaq uri. Saya pa nniqan qsiya tulaq nii u wada dha dduun pkrana nniqan sngayan pphuma pnwalang, kiya ka kngkingal ddaun dha nganguc sngayan phuma pnwalang, mtnna diyax u tduwa qmita yayung,tulaq, mi tlaway saw snalu na mbtunux qqtaan, kiya kndusan sediq  nii u barah balay ddiyax qqrasun.    
Pncbuan hakaw supideyi    
Pncbuan hakaw supideyi nii u kiya pswayay  sediq mi plmukan cuxal, ngalun na dhuq hini mksa dungus niya.

Pntas patas pklaun（參考資料）
Nan-to seyn ren-ay syang- kong -se wan-can          
https://web.archive.org/web/20120304094248/http://www.renai.gov.tw/content/index.php?m=1&m1=8&m2=77
Rriwaw nniqan alang          
https://web.archive.org/web/20100724054231/http://www.ilan.org.tw/re-search/old/community-2.html
Waya Tayal -tnhdilan alang mi pkrana