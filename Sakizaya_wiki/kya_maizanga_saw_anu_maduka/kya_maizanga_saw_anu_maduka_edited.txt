kya maizanga saw anu maduka

sapuelac
ngatu cacay
anu mapulinsa, madukaku banges nu misu, saca masenatku taludu'nu misu, maizang tu. 
kya maduka sa,  tansulsa maizang tu saw? malesusu'ku izang saw?
nya izang malikit i siekuan(:)

ilabu' nu kidu nu mita, adidi' ku siekuan. milimad tu sapahabayatu yangci(:).
isasa' nu banges sa, yadah ku mahiniay a siekuan. sisa, anu maduka sa, malupisakku siekuan sa, malesusu' tu ku izang. 
uyzasa, anu patahekal ku izang, kalamkam tu maacaksaca maenengtuway. 
anu caay kaeneng, amahica saw? u izang ilabu' nu kidu sa, amalesusu' tahekal haw? 
anu siduka ku banges nu mita, maeneng tu ku izang i duka nu mita, u kulit nu daka, mahiza ku lumeniay maacakay a tuud. u "cya(:)"  

sananay. 
mingaaytu duka isasa' nu cya ku kidu nu mita. masasaku duka nu mita. 
kyu, anu madu kami, sicya kami sa, amana mipudac, anu mahadeng tu ku duka, mapecu' tu kya cya.  
kya kalamkam mahadeng kya duka.

ngatu tusa
u lalekalannu maizang, tusa ku lalekalan. sakacacay, malupisakku balucu'saca siekuan(:), u "malupisakay a maizang" kuyni.
anu adidi'ay a siekuan atu adidi'ay a cingmay(:) malakuitantakalaw, u "malusa'ay a maizang. 
ahizanmaizangay a kakitizaan, tusa ku kakuniza. sakacacay sa, "ilabu'ay a maizang", ilabu' nu kidu maizang kuyni.  
sakatusa sa, u "ihekalay a maizang", tahekal ku izang nay labu' nu kidu, malesusu' ihekal nu kidu.

