laiyi guan imaza i pasakacedas a vecekadan tua akaw king, i viri nakidjekec tua kuljauc, a i kacedas nakidjekec tua taituking a daren kata kinzang, a i keledep nakidjekec tua wanluan kata sinpi, au a i pasakaledep a navalj mavananga a i vangljaw, au i navalj nakidjekec tua kasugagu. izua tu pitju a kuzulj sa sepatj taiday a caucau, a tjuruvuan masanmusalj a kacalisian a guan i akaw tja kedri ta i timur. aza sikataqaljan sedjelj a paiwan zuku. avan nu tjatjuruvuan a paiwan caucau pakata a kinapangaljan a paljavak i taiwan.

cinalivatan
laiyi guan sedjelj a paiwan zuku a kinaizuanan. tiamadju avan nu pavuwavuwa a qinaljan na se vuculj. ka ripun a djiday, aicu a kadjunangan sipavecik paakawting(阿猴廳) kata takawzu(高雄州) sa kanrivi. kapuamin a maqaqeci, lemindjelj ta gukusiu i tjaljaqavus, au sipungadan ta “laiyi guan”, sipavecik pasa tua takaw king sa kanrivi, ka 1950 a cavilj pavalitan ta akaw king sa kanrivi patjeljatucu.

kadjunangan
aicu a kadjunangan imaza i pasakaledep a vecekadan gadugaduan, a ljavavavan nua gadu kimaya itua tjelu taiday a maru tadjekuacan, tjaliaw a gadu kata maruqalu tu  ljatjaladj aravac. avan nusekuya sana kauvu a kinakadjunangan, a kalevelevan semezan tu kemaledeledev.
izua laise(來社) pana, waluse(瓦魯斯) pana, djiandawui(尖刀尾) pana, lili(力里) pana kata liaw i livay a tjakakedrian a pana seqaljudj pasa maza, au aza na linbien(林邊) pana qapulu kemasi kuljauc pasakaledep a navalj a kavulungan, aza i zaya nua waluse pana ljaqedi ta laiyi a tjakudrang macacevung kata laise pana au seqaljudj pasakaledep a navalj, patje ljaqedi ta i calasiv a tjakudrang au ljisasaw ta maruqal, mumalj seqaljudj pasakeledep a navalj. akeledep a navalj. .

guciu
paljavak tua kadjunangan
caucau
nasidjaravacan
sinupuan
kivangvangan
racev
kasizuan
內政部戶政司全球資訊網
原住民族委員會全球資訊網統計資料