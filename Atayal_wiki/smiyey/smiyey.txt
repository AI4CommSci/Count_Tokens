smiyey (提親)
tmalam myasa owas na piyiyt“sili’”laga ba’un musa sali na krakis la, ppsiyey ro kwara ppgluw memow plukus lukus lmwan musa sali ina kya laga, ini tkkoh skal yow na pns’unan, mnangi maha nya mwah mtisan, ms’un mcpung owas na lmuhuw, mkal yow na ’nxan naha nanak, ppsiyey ga lmon maras rami ro uwow ro sinuw, msromul mkayal bkis na gluw knerin ro kmayan maha“nyu cu mwah mihuy bulit cnsali mo”musa smwal lungan gluw ina la, smwan lungan naha laga, ppsiyey ga mwah mgleng pkayal yow na gaga cpung musa pisa btiyux ro y’aya innaras naha.

kinhulan s’utu biru
Yawi‧Nomin，葛雷散群(南澳)泰雅人的語言文化教材－歷史文化與社會文化篇(臺灣：宜蘭縣原住民文教促進會. 101)