mabalucu tu cibib - tadatada malingec

yu limulak cibebe mibalakas hawsa......
musakamu sa ci kakana:"aku tu."
zakepen ni kakana kya ungaay.
musakamu sa ci bibi:"kai !"
musakamu sa ci ina:" hang !"
musakamu sa ci ina:"nibebe, aisu tu misalamaay."
saicelang alawan nikakana ku ungaay.......
ci bibi mapulin mahabelut itini i pabaw nu tulaku.
e......!
nibibi linges' satu!
mitukud mitiik ciniza, lacingen ku awaw niza,
maydih mipeci' tu tuud min niza.
malinges tunu tuwa' tahkal ku sumanahay lamalsumanahay lamal a malinges.
u cacaya a buyu' ci bibi a maydih maputelak ya silamalay a buyu'.
mabalucu tu cibibi......
tadatada malinges......maduba' ciniza!
saduba' duba' sa ciniza,
saduba' duba' sa tangan sa ,acayay tu pakaduba' ciniza.
sisa,asawni sa muangngic tu ciniza.
miazih tu ba'tu, miazih tu tabakiay a kilang ciniza,
atu miazih tu mulangaway a.
matengil tu niza kupiawaw nu ayam.
atangasa tu i sasa nu a kilang cibibi.
tapabaw mikalic ciniza
saahemaw sa ku bali amabiyu ku bukes,
miazih ku milaliwway a nanum atu laying ciniza. 
uynian ahebalay a kitakit mihima cinizaan
aKapah tu cibibi. 
tasasa tunu kilang ciniza.....ataluma' tu.
lalabu nu luma'.
dihku sa,bawsis sa.
maazih cibibi taluma,malimulak min kita .
amapulang min kita iluma'ay.
atu, cayay tu kamabalucu' cibibi.