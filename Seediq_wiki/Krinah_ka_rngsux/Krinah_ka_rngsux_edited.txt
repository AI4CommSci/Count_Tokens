= Krinah ka rngsux =

Snluan kari quri kari utux nBunun-Krinah ka rngsux(-)
Rdrudan nami sbiyaw ga, ida kndadax Lamungan thjil dhuq Tansimuk hiya.Ini klai saw pnrajing snuwan niqan kingal quyu paru ka Ilukan hiya,Ida hiya balay ka hmtur elug ddaun qsiya, kiya ni nii maku sthngay ni smliq lnglingay ka paru qsiya, wada rbqan rngsux kana ka dxgal da.Kiya ni musa nami qduriq dhuq Saveq ni Binuqazan hiya, ungac ka idaw uqun.wanan bi hiyi samac ka uqun name hiya.   
Niqan kingal ka kmarang, qmita sjiqun wada rbqan qsiya ni naqih balay ka kuxul niya.Rmngaw hyaan nanaq "Mkmusa ku msaang quyu paru" msa.Rmngaw hyaan nanaq "Mkmusa ku msaang quyu paru" msa.
Kiya ni rmngaw quyu paru ka kmarang "Quyu paru isu ka qiyuc knan han." Kiya ni balay bi qmiyuc ka kmarang, yaasa mkray bi ka qraqil kmarang, kika ini qhuqil qyutun. Bukuy do kmarang ka mduuy saqic na qmiyuc quyu paru, wada tkdha snqitan ni mhuqil da. Babaw na wada mhuqil ka quyu paru do, wada asi saw "sux" msa qluli ka rngsux da, kiya ni smriyu qtaan dungan ka dxgal da.

