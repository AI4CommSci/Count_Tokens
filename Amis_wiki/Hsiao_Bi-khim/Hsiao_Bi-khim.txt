== Hsiao Bi-khim( kuwaping a sowal: 蕭美琴) ==
Hsiao Bi-khim (inkiris a sowal : Hsiao Bi-khim[1], Payrang sowal: Siyao Mei Cin, 1971 miheca 8 folad 7 romi’ad-), anni no Taywan(ROC) kai Amilika taypiaw (niocoran no tapang a citodongay), Taywan(ROC) Mincocinpotang (DPP) a sician tamdaw, nao Amilika Colombia daykako a Master compay, nano kitakit rihaday lomaoc salilic wuyyin, saka 4 rekad Lifawuyyin[2], nao Mincintang (DPP) i Hualien dengan pakalatosaay ko paya.

kahofocan(出生)
Masofoc i Dipong Kobe, mama o Taywan tamdaw, ina o Amilika tamdaw. Nao kasakitakit pakoniraay nipapolongan a nicokeray to kakeridan, dengan o citodongay to no malafelay finawlan ato rekad a Lifawuyyin (’ayaw ni Centangsan kacacofelan a demak). 2008 miheca miteka citodong 2049 halaka mikingkiw a komong, o citodongay to saki kasakitakit, matanang saki no Amilika a kacacofelan a demakan. o’sa'ayaway no Taywan (ROC) fafahiyan to i Amilika a taypiaw[3].

Kaemangan(早年)
O mama ni Hsiao Bi-khim nao ’ayaway yinciw no Taynan sinkakoyin ci Hsiao cingfen, Taynan tamdaw, o ina nao Europe-Teloc a Amilika tamdaw. O sofoc ni Hsiao Bi-khim i Dipong Kobe maci, mato’as, mitilid to mamangay, kacakatan congsi i Taywan (Taynan maci), misawad to Kaocong tayra i Amilika mitilid. Amilika Oberlin kakoyin kawali Asia kingkiwsi, Amilika Colombia daykako Master compay[4].

Sici a ’orip(政治生涯)
Lifawuyyin(立法委員)
I 2006 miheca tangasa 2007 miheca, no DPP masadak ko 11 a tatihay demak, ci Siyao Mei Cin, ci Lulu Fan ato 11 tatiihay malecad mikiromotan no tada DPP tamfaw, polongan “13 tatihay”. Ci Siyao Mei Cin mapakaditay to CD “tadasinpon 2007 miheca saka cecay” malokes a sowal ro “Congkuo khim” sanay.
I 2007 miheca 5 folad 17 romi’ad, o DPP a Lifawuyyin a pisingkiw mihapiw, yo mihapiw sato, o pitopa no kapot a saserer saki ni Siyao Mei Cin to 41.03% masapinang mapidah to ni Wang Shijian to 46.22%, a caay ko taypiaw no DPP saka 2 sa’etal Taypise masasak to Lifawuyyin, nika saikor ci Wang Shijian mapidah to 1 ’ofad ci Zhou Shouxunan, 2010 miheca patatikor malakiing no Taypiyse lomaocan.
I 2010 miheca DPP mikilm to no Kalinko Lifawuyyin to mamiceror misingkiw, ci Siyao Mei Cin 33,249 a paya mapidah to ni Wang Tingsheng to 39,379 a paya, mapidah to 6 a cicing to paya, kapolongan paya macakat to 40%, nanoya langdaway kangdaway pahecad 7:3 no Kalingko, DPP macakat to 4 lowadan, o Kalingko caay to ko no KMT a ’atekakay paya. Ikoran, talacowa mapidah to saki’oripan a singkiw, padoedo i 2008 miheca no DPP a Lifawuyyin singkiw caay kasadak a matinako, nikawrira, sakipay mapahapinang to ni Siyao Mei Cin a nidemakan i Kalingko, patireng to kadademakan sakafinawlan.
I 2012 mihecaan no Taywan (ROC) Lifawuyyin singkiw a taypiaw no DPP mapangangan to saka 7 a awaayay ko sa’etal a ngangan, Kalinko a singkiw nai Taytong a singkiw matidahay pitoro’ ci Lay Koncen mikotay to sakirekad, tararikor ci Hsiao Bi-khim a midama to singkiw, taikor no DPP a awaayay a sa’etal a Lifawuyyin maparocek to 13 ngangan, talacowa caay kaala ci Lay Koncen, nika maala ci Hsiao Bi-khim, mipadoedo midemak to Kalingko.  
I 2015 miheca, DPP mitahidan ci Hsiao Bi-khiman tono Kalingko a owang to Lifawuyyin singkiw, cingra i Kalingko a singkiw ira ko 53.77% a paya mapidah ci Wang Tingsheng, no DPP i cecayay a sa’etal tasaay payaan marapot ko Kalingko sa’etal a Lifawuyyin a ngangan, maalaay paya malitosaay i Kalinko to no DPP mapatodong to nia sa’etal a singkiw satakaraway.  
I 2020 mheca 1 folad, ci Hsiao Bi-khiman mapidah ci mimingay ici “hongti no Kalingko” ’ayaway Sincang ci Fu Kunchian[5]. Paherek sa to Lifawuyyin a demak, 2 folad mipatihi to micokeray to Congtong maalaay ci Lai Qingdean tayra i Amilika, nai maketong ko kalali’ay to Amilika 41 miheca maocor satakaraway a miliso’ay[6]; oya folad, mi’edef to fawahan no kadademakan. 6 folad 21 romi’ad, ikor no 5 folad no singkiw mapaherek ko 10 miheca kai Kalingko a demak, mipatalah to sakatayra i Amilika Fa^elohay a dademaken.

Kiemel a mikihar to saki tamdawan no Sicang( 關注西藏人權)
I 2012 miheca 6 folad, sacisowal sa ci Siyao Mei Cin i kasakitakit no hekal a kalomaocan ira ko pipatireng to Tube a sawidang, mi’ang’ang cingra to polong no Lipoing lekapot to sapipatirengaw “LipoingTube a sawidang”, caayay pisiiked to kasasiroma no sician a kasarekad midotoc mipamotek to no Tube a kalodemak, patorod to fa^elohay misingkiwan Tube sifo ato saka 1 citodongay a congli ci Lobsang Sangay adihayay picoker. Paini ci Siyao Mei Cin, tadancaay ko pipi’enec no Congko to Tibet, orasaka o laloma’an no Tube caay to pakahadidi to pipi’enec a mikowan no Congko to Tibet tamdaw pakinali ko pikinatodoh to matiniay demak, mangalay cingra to inawlan no Taywan mipamotek to no Tibet a sakapakoniraaw ato no tamdawan a salongoc.

Inaneng mafana' to no Inkiris a sowal i kalomaocan (國會英文質詢能力)
I 2012 miheca 12 folad 26 romi’ad, saki Amilika a taypiaw ci Jin Pucong sarakat tayra i Lipoing malicay no Lifawuyyin, DPP a Lipoing ci Siyao Mei Cin o Inkiris a sowal ko sakacaca’of, nikawrira ci Jin sa'imer sa i kalomaocan o kowaping ko sowal, masamatira o Kowaping Inkiris ko licay paca’of a demak[7]. O mikihatiyaay i kalomaocan ira to ko kasacaco’elisan no sowal, halo ci Feng Guangyuan micoker ci Siyao Mei Cinan mitoreso’ ci Cin Pocongan dengan o no kocong ko nifana’an to Inkiris, caay katatodong malataypiaw i Amilika; miliyangay mipatado mirokic ci cin Pocongan a sanay.

Misaliway miliyang tomangahay to sakipadama a kalaliacaan, micoker to no finawlan a onto (絕食抗議黑箱服貿、支持公民運動)
I 2014 miheca 3 folad 18 romi’ad cadalan hana no mitiliday, ci Hsiao Bi-khiman ato lekapot ci Wu Bingrui aci Wu Yizhen, malacecay miliyang to KMT pacomod to tosaay lilis padama kalaliaca katatelekan patayni i Kipoyin a mitomadaw, itiya 70 ko toki kamaro’ misaliway a miliyang[8].

Sakalalen no salongoc no kararamod(婚姻平權)
ci Siyao Mei Cin halafin to ko coker to malecaday ko rangi a solongoc no raramod, nai 2006 miheca micikeroh to “malecaday ko rangi kararamod”, nikawrira nawhan itiya tata’ak ko kalaliyangan no syakay, ma’emet no KMT ko Lipoing mapatiko ko aca (ira ko pinapina a no DPP a Lipoing caayay kakahi). Cingra micoker micikeroh to “Malalenay ko salongoc a kararamod”, o ningra harateng to saki raramod caay ko no tatosaay a todong, ano eca o lisin aca, mamaparapot to kararamodan no tamdaw masamaan ko nengneng no syakay. Ano saan o tatosa malecad ko rangi no tireng, ira ko kalalecadan no kaciepocan, o malalenay ko sakaira no tari’ang, salongoc ato pakoniraay. Paso’elin cingra, ano micelakay, koda’itay, mi’aodoay ko harateng misi’ayaw to malalenay ko salongoc a kararamod a malisaot, mihayda ato milayap ko syakay no Taywan to no rangi a solongoc, onini a syakay o sakasasiromaroma, kadofahay, maledefay ko nikacengel.

Masasitilid to masongila’ay sapihepol a rikec matatodongay a tosaay koyak a satelek(連署完善赦免法以符合兩公約之條款)
I 2014 miheca, sakinian tosaay koyak sapidemak i 2009 mihecaan mahayda, itini i “fanawlan ato sici salongoc no kasakitakit a koyak” a matelek: “o mahapiway to papatayen, ira ko salongoc to sapipalasawad ano eca milowan to sakirofo a salongoc. Polong no sapipatay a demak kairaen ko mahepol, sapipalasawad ato pilowanan.” O sapihepol a rikec caay aca ka salof, ira ko pifelih to koyak no satelek sanay, itiya o DPP a Lifawuyyin ci Yumini pasadakay to sapisalof to sapihepol a rikec, laloma’an o sapipa’orip pasayra milongoc to congtong to sapipalasawad, mahepol ato pilowanan a salongoc, papisapinangaw no congtong a mitahidang to sahepol a citodongay, hakasi, matanengay ato finawlan a taypiaw padamso to kanga’ayan paini to sapilicay, mitongal to citodongay mihepol to sapiketon a tatenaan, nai masongila’ay to pi’emet no congtong a ’icel, nai masngila’ay i rikec ato matatodongay i kimpo a salongoc masasiisal, ci Hsiao Bi-khim ko masasitiliday toni[9].

O aocoran no koka a malatayhiyo i Amilika(駐美代表)
Ci Siyao Mei Cin i 2020 miheca pipadoedoaw to ta’akay pisingkiw, mapidah to ci’icelay i niyaro’ ’ayaway siencang ci Fo Konci, ci Siyao Mei Cin mapaocor to kitakit a sakarihaday salicay a wuyyin. I 2020 miheca 6 folad, congtongfo mihapiw ci Siyao Mei Cin mala no Taywan (ROC) i Amilika a taypiaw, malasa’ayaway fafahiyan ai Amilika a taypiaw, mahayda no Amilika[10]. I 2020 miheca 9 folad 20 romi’ad, ci Hsiao Bi-khim i Twitter, micomod i “Ai Amilika a taypiaw no Taywan”(Taiwan Ambassador to the US) a tekedan no pakafana’. Congtong ci Tsai Ingwen paini, ano o maan ko kacitodong ni Siyao Mei Cin,, kai Amilika a taypiaw o manga’ayay ko kacitodong[11].
Kacitodongan i 2021 miheca mapaini no Amilika to “Kalomaocan malalikowat wuyyinhuy i pipatirengan” (JCCIC) a tahidang, mitaypiaw to Taywan (ROC) a sifo mikihatiya to Fa^elohay congtong ci Joseph Robinette Biden Jr. ato micokeray to congtong ci Kamala Devi Harris to pipatirengan a saopo.
Itira i Bloomberg mapili’ to 2021 satadamaanay fafaloay tamdaw[12], oya mihecaan mai AIT kakeridan ci Sandra Springer Oudkirk mapahemek palanga’ayay to sakafangcal no Taywan Amilika[3]. Mapahemak no New York a sipon o satadamaanay i Washington a niocoran no tapang a citodongay [13]
I 2021 miheca 3 folad, i Twin Osks masasi’araw to ’ayaway a citodongay to sakipapotalay kakeridan ci Mike Pompeo[14][15][16].
I 2023 miheca 2 folad 2 romi’ad, Taywan a Lipoyin a Yinciw ci You Xikun mihomong to Amilika, ci Hsiao Bi-khim masyasing to picomod to kadademakan no Amilika fafa'eday pikaykian a kakeridan (yiciw) ci Kevin Owen McCarthy a miliso’ [17].

No sician a sapatefad  政治獻金
Lipoyin kicay wuyyinhuy matomadaw to “koan-yi-fa” pisalof a rikec, cikiw finawlan kikingkay pasaopo to sinpon pasadak to milayapay to “amoto ato fokeloh kinaira” sician a sapatefad to kicay wuyyinhuy 44 ko Lifawuyyin a ngangan, ci Hsiao Bi-khim miliyap to 100 ’ofad payso a ngangan[18].

Taywan marar a sakaromakat  台鐵列車運用
I 2016 miheca Taywan marar tona kasasitiwtiw no pafeli cirafas to ’osaw pasayra i Dipong patongal to tasa a satisil to Poyoma paliding, itiya citodongay Lifawuyyin no Kalingko ci Hsiao Bi-khim milongoc to Taywan marar fa^elohay paliding pali’ayawen ko pasawaliay midemak mipi’enec, Taywan marar mapatodong a satisil o ai pasaetip a Poyoma caay ka nga’ay to TEMU2035+2036 ato TEMU2037+2038 pakapot, tangasa paherekan no mihecaan mapalasawad ko pi’emet[19].

Mapatodong no Congkong pacomod i kohetingay (ka’acekan) ngangan   被中共當局列入黑名單
I 2022 miheca, o kakeridan no kalomaocan no fafa'eday pikaykian no Amilika ci Nancy Patricia Pelosi mipalafang to Taywan, o sakapipalafang i Taywan a micokeray, ci Hsiao Bi-khim mapangangan no Congko kooyin Taywan kadademakan, ko-tay-pan miketer cingraan to demak i Amilika “mikilimay to sakinotireng no sici, kinafalah to sapiselic to holan saan, makari’ang ko Conghuaminco a sakinaira, mipasayra to finawlan no Taywan i katalawan”,  
o sowal i cingraan “o mamasa’osi no likisi” saan[20]. 8 folad 16 romi’ad, sinhuase mihapiw fa^elohay misiikeday no Taywan a mayoyangay tamdaw, patongal ci Hsiao Bi-khim[21]. I saka 8 folad 19 romi’ad paca’of ci Hsiao Bi-khim, caay ko pisa’et a ma’apaay terep saan[22].

Pisingkiw (選舉)
2004 miheca Lifawuyyin singkiw
2004 miheca Taypise saka 1 singkiw sa’etal (Beitou, Shilin, Xinyi, Xongsan, Neihu,Nangang) Lifawuyyin singkiw a paheci
2010 miheca Lifawuyyin mitiyap singkiw
2010 miheca Kalingko Lifawuyyin singkiw heci

Ci Siyao Mei Cini 2010 miheca mitiyap Lifawuyyin mapidah, dengan i Kiko ato Kohkoh malowiday, nikawrira mapacakat ko paya no DPP i Kalingko.
2016 miheca Lifawuyyin singkiw
2016 miheca 1 folad, ci Siyao Mei Cin malaheci maala to Lipoing no Kalingko, mipalamit to 6 miheca ikor malowid ci Wang Tingshen, maki’ayaw to 1 ’ofad paya, dengan i Zhuoxi ato Fuli mimingay ko tararikor, roma a sa’etal ato no KMT a niyaro’ ma’awid.

2020 miheca Lifawuyyin singkiw   2020年立法委員選舉
I 2020 miheca 1 folad, ci Siyao Mei Cin o 7 cicing ko sakapidah to nisowalan no tamdaw “hongti no Kalingko” ci Fu Kunqu, 10 miheca ko pidema hato caay pakalowid ci Fu Kunquan to kataneknek no sakiniyar’' ato kacinganganan, o kacipaya tararikor i ’ayaway to 4 miheca, dengan i caayay ka’aloman a Fakong ko calowayay a paya, o nano ni kowangan no DPP i Kalinkosi ato Gian maserer to, saikoray caay to pakadoedo.

Katengilan(逸聞)
I 2012 miheca 8 folad, ci Siyao Mei Cin paki Sura faliyos tayra cingra i Xiulin no Kalingko minengneng to naikoran no faliyos, i Hepin a syataw manengneng ko cecay a cifolatakay a posi. Metalaw to karipa’an no sapipa’orip to makari’angay a ta’akay kikay koya posi, panokay han ningra. Saka tosa romi’ad, ci Siyao Mei Cin ato DPP a kakeridan ci Tsai Ing wen masasicada to tingwa i, onini a posi pakatengil to soni no tingwa, tangsol sa a pangiha, caay sa pitolas mipangiha. Ci Siyao Mei Cin pakalawla to sowal: “Kakeridan, matama ako i Kalingko ko posi iso” han ningra, nanoya malaposi to ni Tsai Ingwen, mapangangan to Tsai siangsiang[23].

Kacacofelan no kitakit a demak (外交職務)
Taywan (ROC) Kacacofelanpo no kitakit
’Ayaway:
Gao Shuotai, no Taywan to malataypiaway i Amilika
Saka 15 pirekoan
2020 miheca 7 folad 24 romi’ad – midotoc:
Anini

Pinengnengan a tilid(參考資料)
1.Sa’ayaway a fafahiyan no Taywan to malataypiaway i Amilika, ci Hsiao Bi-khim “Inkiris a ngangan” no 
Taywan ko fangiit. FTV. 2020-06-20. （nano nina’angan tilid i 2022-03-02） （Holam（Taywan））.
2. 2020 Lifawuyyin, Kalingko, Pakoniraay sinpon. [2020-01-23]. （nano nina’angan tilid i 2020-06-16）.
3. No “mihecaan tadamaanay tamdaw” saka 2 mihecaan ni Siyao Mei Cin i Amilika “mapafeli to 
sapapeno, ci Nancy Patricia Pelosi mipalafang to Taywan” matoro’ pangangan no Congkong mi’emec caay katalaw, Cin lipayan cassi. 2022-12-29.
4. Saki ni Siyao Mei Cin a kimad, （nano nina’angan tilid, i calay mana’ang）, Taymi likisi patiri’an ciwsing, 2016-01-16
5. “hongti no Kalingko” ci Fu Kunqu miliyaw maala to Lifawuyyin, ci Siyao Mei Cin caay pakafelin. Pakoniraay sinpon. [2020-05-04]. （nano nina’angan tilid i 2020-12-05）.
6. Mamitala to sapipatireng to micokeray to congtong ci Lai Qingde mipalafang to Amilika: “no finawlang tamdaw” malamipalafangay to Washington satakaraway tapang no Taywan. BBC. 2020-02-04.
7. No Inkiris ko sapaliclic ci Chin Fucongan, matokitok ko tingwa kadademakan ni Hsiao Bi-khim. ETtoday sinpon o’ol. 2012-12-27. （nano nina’angan tilid i 2014-02-19）.
8. Misaliway, misaheci to kimpo, DPP pasadak to pifelih to Fu-maw, Taywan tapi’elal sinpon. 2014-03-18. （nano nina’angan tilid i 2014-03-23）.
9. Lipoyin saka 8 rekad saka 5 kalomaocan saka 6 a laoc a tilid: sapidemak no sifo to pipalasawad topihapiw to papatayen, sakakasakitakit tamdawan salongoc a minengneng mifelihay to “fanawlan ato sici salongoc no kasakitakit a koyak” a matelek saka 6. O sapi “sapihepol a rikec” matatodongay tina tosaay a lekakawa, sakatatodong no congtong mihepol, songila’, pasadak to “pihepol a rikec” patongal i saka 6 tosir no cecay, saka 6 tosir no tosa ato saka 6 tosir no tolo a sapisalof. (PDF). [2016-01-07]. （nano nitilidan (PDF) mana’angan i 2015-05-28）.
10. Chen Yunyu, Hsiao Bi-khim no Taywan to malataypiaway i Amilika, matenengay: matatodong ko paratoh i Tay-Mi. Tenokansya. 2020-06-16 [2020-06-16]. （nano nina’angan tilid i 2020-06-16） （Holam（Taywan））.
11. Qiu Caiwei. Siyao Mei Cin i Twitter pasowal “no Taywan to malataypiaway i Amilika” Tsai Ing-wen: o manga’ayay ko kacitodong ningra. Linhosinpon. 2020-09-20 [2020-09-20]. （nano nina’angan tilid i 2021-01-21）.
12. Chris Horton. Eight of the Most Important People to Watch in 2021. bloomberg. 2021-01-21 [2021-01-22]. （nano nina’angan tilid i 2021-02-19）. More recently, the former legislator, 49, has spoken by phone with incoming Secretary of State nominee Antony Blinken in a bid to boost relations with Joe Biden’s camp. As China seeks to drive a wedge between Biden and President Tsai Ing-wen, Hsiao will play a key role in Taiwan’s attempt to maintain robust White House support for the democracy of 23 million, which Beijing threatens with invasion.
13.New York sinpon mi’eses ci Siyao Mei Cin: Awaay ko patodong, nika satadamaanay a no Taywan to 
malataypiaway i Amilika. Tenokaysya. 2023-01-22.
14. Xu Weiting. Ci Siyao Mei Cin i Twin Osks masasi’araw to ’ayaway a citodongay to sakipapotalay kakeridan ci Mike Pompeoan, manga’ay ko kakomaen to no Taywan kakaenen. Washington. Tenokaysya. 2021-04-02 [2021-04-02]. （nano nina’angan tilid i 2021-04-09） （Holam（Taywan））.
15. Ci Siyao Mei Cin [@bikhim]. I was honored to meet Secretary @mikepompeo. (Twitter a tilid). 2021-04-01 [2021-04-02]. （nano nina’angan tilid i 2021-04-20）pakayni Twitter （Amilika Inkiris sowal）.
16. Ci Mike Pompeo [@mikepompeo]. Great to see Taiwan Rep. @bikhim yesterday. (Twitter a tilid). 2021-04-01 [2021-04-02]. （nano nina’angan tilid i 2021-05-09）pakayni Twitter （Amilika Inkiris sowal）.
17. Ci Siyao Mei Cin miliso’ to Amilika fafa'eday pikaykian a kakeridan (yiciw) ci Kevin Owen McCarthy a miliso’, Taywan a Lipoyin a Yinciw ci You Xikun mihomong to Amilika manga’ay ko kaaini. LInho sinpon calay. 2023-02-02.
18. “O tadawidang no misaamotoay” Lifawuyyin 44 tamdaw, ci Jiang Wanan cingangan. Pinko sinpon. 2017-12-25 [2017-12-25]. （nano nina’angan tilid i 2020-04-30） （Holam（Taywan））.
19. I YouTube ci Hsiao Bi-khim: “Minokay” o todong no salongoc, palalanaypo o mamipa’orip to Kalingko Posong a finawlan a solongoc. (20160307 o piliclic to palalanaypo).
20. Kotaypan: Ci Hsiao Bi-khim misa’icel micekeroh ci ci Nancy Patricia Pelosi miliso’ to Taywan, o sasa’osien no likisi. KoTaypan. 2022-08-04 [2022-08-04]. （nano nina’angan tilid i 2022-08-04） （Holam（Taywan））.
21. Cao Yufan. ci Hsiao Bi-khim, Gu Lixiong, Lin Feifan a 7 tamdaw mapatodong no Congko a misiikeday 
to Taywan tamdaw, polong no laloma’an matena’ micomod i Congko, Honh Kong, Macao. 
Tenokaysya. 2022-08-16 [2022-08-16]. （nano nina’angan tilid i 2022-08-18）.
22. Hsiao Bi-khim: O caay ka terep saan to pisa’et, no Beijing a demak o sakapicoker no kasakitakit toTaywan. Tenokaysya. [2022-08-19]. （nano nina’angan tilid i 2022-09-25）（Holam（Taywan））.
23. You Wanqi. O cecayfaliyos, mapacomod i faloco’ ni Tsai Ing-wen ci Tsai siangsiang. Linho sinpon. 2016-01-20 [2020-01-31]. （nano nina’angan tilid i 2016-01-24）.

Papotalay kalocalay(外部連結)
Lipoing Siyao Mei Cin calay patadoan (Felih a pina’angan a kapi, i kalocalay mana’ang).
Siyao Mei Cin no Inkiris a calay (Felih a pina’angan a kapi, i kalocalay mana’ang).
Hsiao Bi-khim a Facebook patodongan felih.
Bi-khim Hsiao i Twitter a ngangan.
YouTube ni Siyao Mei Cin Lipoyin kadademakan a salalan.
Siyao Mei Cin a Instagram a ngangan mamipacomod mitoki.
Siyao Mei Cin i Taywan yakiw Wikilama’ a kalotilid (no kolam tilid).