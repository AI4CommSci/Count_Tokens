luye guan (’inamizukuan: shikano, pinairangan: Lo̍k-iá-hiong, nginaingayngan: Luk Iaˊ Hiongˊ/Lu̍k-yâ-hiông) imaza i pasakacedas a vecekadan tua taiwan a taituking, a i viri ciul mavan a guansan cen, a pasamaza i ledepan i viri kicencen nakipuljaqedi ta haydan gu, a i tjaikacedas mavan a dunghe, a i tjaikaledep kata pasanavalj nakicaing tua i yanping.
tucu i luye guan izua alu kuzulj a caucau, a pairang qevas 40%, a haka qevas 30%, a ilizulizuk a kacalisian qevas 20%, a zuma a caucau qevas 10%, izua mare maljimalji a zuku au natemalidu a kudakudan. pakata kinapangaljan a paljavak, izua luye, lungtien, yungan, rilung, riyan, rihe, rivung a matapitju a mula qinaljan. aza nugiu qevas qemuma izua 70%, avan nu nugiuan a qinaljan.

cinalivatan
aicu a luye ka cinting a djiday sipavecik a paljavak ta pakuangsiang (廣鄉) a kicapilj. ka ripunanga a djiday pavalitan ta taidu ting guansan djin (郡) luye zuang (庄), kapuamin a maqaqeci pavalitan ta luye guan, ljakua aza a parikunghu (雷公火) sa kanrivi, izua sanye (上野), zungye (中野), siaye (下野) sipavecik a tjemevetjevelj a masan lusan (鸞山) mula, au sipaljavak ta yanping guan. izua drusa a kasizuan a kai a pakata luye gu, kasicuayan aicu a imaza cemelcemelan a kadjunangan, izua nu semamamaza a venan a kemin ta kakanan, sika papungadanan ta “luye” aya. a masanitalj a kai, ka ripun a djiday, nalemindjelj aza ripun ta sipatjavat a kaizuanan nua uri sekawmalj a caucau, masa pasekaumalj ta luye nugiu a pasasingsi (新潟) guan, ripun pavalitan a sicuayan a kangadanan a “luljaw” a masan “luye”, au kapuamin ta maqaqeci, avananga a ngadan a patje tucu.
kemasi taidu hici, makamaza i masansivalj a djalanan a taiwan pasaviri, cemalivat tua izua lusepitj a luye maruqalu, sa cemalivat uta ta luye pana, mapacungangan tjaljaqacaqaca a kazatjazatjan a kadjunangan, aicu avan a kakaian a kemasi tjai kamakama a taidu cizu (知州) a ti hucuan (胡傳) a pukai, “tjaljatjaljiqacaqacan a kazatjazatjan i valangaw” aya, avananga kinapalak laulju a kadjunangan, aicu a luye, nakakaizuanan nu venan, qaqinacapan na kacalisian, avan tauta a tjaljasansanguwaqan a kinaizuanan aya ripun. nuka zua nasekemasikeledep a sikataqaljan pinaka paravac niamadju a kakaizuanan a kadjunangan, ljakua tucu, avananga zua nakitjawla ta kumuyin a kakaizuanan, avan nu tauta a riuku naamasanpazangal a kakiunangan.

paljavak tua kadjunangan
matja pitju qinaljan i luye. matja pitju qinaljan imaza, parayapay (和平部落), rekat (永昌部落), efong (瑞源部落), pakala’ac (瑞興部落), pailasan (八伊拉善部落), salinliw (山領榴部落), kanao’pu (卡拿吾部部落).

guciu
caucau
nasidjaravacan
aicu a luye imaza i kemasi kalinku a sema taitu sevesevec a lizulizuk, sipacacekelan na taqaljaqaljan, izua kisiya a djalan a cemalivat tua taiwan i taitu kata masansivalj a djalanan i taiwan makamaza.

sinupuan
kivangvangan
武陵綠色隧道 wuling qetjung
新良濕地 sinljang djukal
鹿野高台 luye na lja vavaw a kadjunangan
kemasi 2011 patagilj ljemita cavilj panri ta “ taiwan siniaya ta sapuy a paljevavaw a bulu a kamuku”

racev
kasizuan
內政部戶政司全球資訊網
原住民族委員會全球資訊網統計資料