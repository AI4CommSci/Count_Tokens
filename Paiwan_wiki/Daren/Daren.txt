Tadren(達仁鄉)
daren imaza i pasavalangaw a navalj, a i viri ciul djinfung, a i kacedasan ljaqedi daibu itua kacedas pasa navalj secevung tua taipinyang a ljavek, pasamaza ledepan kicencen ta i akaw a kuljaljaw, kasuga, sisigu, a i navalj kicaing tua i akaw a sinevaudjan. a caucau izua tu 3422 (2023 a caviljan 10 a qiljasan), tjalja kerian imaza i pasataitu a caucau a guan.
a kadjunangan i pasamaza i vecekadan a gadu navalj, i kavulungan pasa navalj, siva puluq pasasuiday sedjelj a gadugadu calisian, kedri a kazatjan, izua pangwi a pana, alungic a pana, djanau a pana, a kalevelevan semezan tu kemaledeledev.
a i guan a taqinaljan paiwan a kacalisian, a remacevan a sengsengan, a kai pinaiwanan.

paljavak tua kadjunangan
unem a mula katua lima puluq sa unem a talingan:

taipang(台坂) a mula: tjuwavanaq(嘉發那) a qinaljan katua larepaq(拉里巴) a qinaljan au i 1951 a caviljan teveljem anga setjuwaqau a pasamaza.
tjuabar(土坂) a mula: tjuabar a qinaljan katua tjuwavangas(紹雅). aza palivengai a qinaljan katua mapulu a setjaliling a qunaljan katua kinavaliyan a qinaljan kemasi 1951 a caviljan mata 1955 a caviljan sepakiciule tua setjuabal.  
sinka(新化) a mula: aza qaquvuljan a qinaljan katua tjivavau a qinaljan katua kuaran a qinaljan kemasi 1951 a caviljan mata 1955 a caviljan teveljem anga se tjukakuljai a pasamaza.
alui(安朔) a mula: aljungic a qinaljan.
murinaga(森永) a mula: mapulu a tjalilig a qinaljan katua kinavaliyan a qinaljan lemindjelj kemasi 1951 caviljan mata 1955 a caviljan.
ljupetje(南田) a mula: mapulu a tjuabal a qinaljan lemindjelj ka 1955 a caviljan.aza i tjuwavangas a caucau naljiteku mamaza i sinka katua i tjuabar, au namatupang a se tjuwavangas a caucau avananga za i sinku (izua malji a siqivuan dralendren 新興社 aya).

cinalivatan
daren na paiwan a guan ka cin a djiday(清朝) anan na alangwi a kinaizuanan, a tjaljaqazavan a qinaljan avan za tucu aljungic.
ka ripun a djiday, aza ripun cineviqe a taren tu lima a qinaljan: tjuabar, taiban,mulinaka, sinka, aljungic. au taiduting (台東廳) taiduciting (台東支廳) kata taiducin(台東郡) djemadjas sa pizua ta gimeng a kanri tua pakata qinaljan a kakudan, kicaquan, sikic, asi pakakudan na i qinaljan a sengesengan kau kamasan kukuming siveciqe tua valangaw daibu.  1946 a caviljan kemasi taibu a kitjuwaya a kanri tazua a kinsihu a kamakama mavalung pavalitan tu “大仁鄉”. lja tikiluanan kata se taibu ika matjatjaula a niamadju a capilj. ljakua a qinaljan na pupacugan a caucau ikaui kisusu. aicu “大” ika mapualang matu naka mali. ika maqati a kitjuaya. au tazua a sangasangasan a guciu kinemenem tua kai nua tia imaimanga. aza “大” pavalitan ta “達”, au kaiqi a taihiu maljavar, satjezen a pasa kisihu a pakeljang.  
aza taren maitazuanga masan taitu lima na kacalisian a guan.

guciu
caucau
sinupuan
nasidjaravacan
kivangavangan
racev
kasizuan
內政部戶政司全球資訊網
原住民族委員會全球資訊網統計資料