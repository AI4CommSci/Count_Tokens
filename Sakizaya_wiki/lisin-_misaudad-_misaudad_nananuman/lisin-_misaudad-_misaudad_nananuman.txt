 misaudad- misaudad nananuman 
祈雨祭-飲水思源

ngatu cacay
yu sumamad,u malukay amin ku niyazu'ay a tademaw, zikuz nu kaliumahansa,balaki satu amin ku nipaluman tu tipus、kubkub、lami’.palalidsa ku cilal I limaay a bulad,daanghan ku tapuku miyazih,ladayan tu nu ungay ku ladem,nayi’tu ku cecacecay a niliwanan,anu caay henay ka udad ku demiadsa,u kakangalayan kina mihcaan,sisa；bilil satu ku tumuk palecapu matatengil, amisabalucu'tu sapitakus tu mapalaway（madapunuhay寡婦） milunguc tu udad I di'tu ,a tulu demiad tawya patubeli kiya mapalaway tu pisaudad,namahiza；a ladayen tu niya ina kiya misaudaday,malingatu pakasaw a matatapesi',nipipahalhal kuyni a kawaw.

ngatu tusa
zikuz nu tulu demiad,situnuz amin ku mapalaway、tusa ku langaw nu tayu masaupu i luma'nu tumuk,malingatu tu misaudad han nu tumuk,saayawsa；tadi'tu ku mapalaway amin,maluyaluy ku mapalaway,misaliyut tu putah nu tumuk,nuayawan nu mapalaway ku kapah,a busbus：han ku zazan miladay,kawili a ni ina u takid kawanan u sapuhpuh,laday hantu ni ina kiya mapalaway caay pasatezp mipuhpuh miwatawat,mapalaw tu sapaudad,tanuayaw、tazikuz、pasatezep,sazikuzay,katu：kuh i bayu sa,palalid henay ku palaw,milunguc ku ina tu paudaday a di'tu,mapazazan tu ku sakatayza i luma'nu tumuk.adasay masikul tu nu udad a di'tu ku kelal a mapasenget,napatubeli'tu ku nu udad a di'tusa, mihaymaw tu kiya ina mizawais tu saka udad a sasulul, kapeten niza kiya sasulu miladay tiya mapalaway kalamkam ku culil tatiku tayza i luma'nu tumuk, a silsilen tu ku tunuz、daedac atu pah,sapahalhal tu nu udad a di'tu、kelekeleng atu di'tu amin.

ngatu tulu
namahiza sa,nuzikuzan nu kawaw,mapahezek tu ku kawaw nu mapalaway,mipalusimet tu nazikuzan nu mapalway,i luma' nu tumuk ku katuuday a malahuk.

ngatu sepat
sakatusa a demiad, kenutan tu ku tapuku,cay ka tenes, tatenga'maudad tuway,sinanum tu nipalumaan kapah tu ku langaw, mahiza ku mapalaway hananay, midiputay tu niyazu'ay kuhni,u sangaw nu di'tu atu tademaw,izaw ku mapalaway sisa madiput nu di'tu ku niyazu’.

ngatu lima
izaw ku tungus nu Sakizaya tu sadingsing、lalud、balangbang、kasienawan a puu',u puu'nu demiad ku piazihan tu kalukawa,u kamu nu babalaki sa,u habay ku tanusuk sapisalisin nu mita u Sakizaya sa,anu kilulen ku langaw nu habay sa sisausi tunu tapuku、lala'、tademaw、di'tuay.sisa,u masikazay tu di'tu sidihiay, atu maylayay a binacada kita.

namakayniay a nasulitan nasakamuan atu natinengan
u kungku nu Ciwidiyan, sakamuwan ni Cai Jin-mu

muazih tu tatengaay Hulam a kumu(漢譯參考)
很多年以前，部落的人全部是種田的，大家忙了一陣子，稻子，玉米蔬菜都已經長高了，五月天一直是太陽天，向天空一看，跟朵雲被孫武空帶走了，連一點點白雲也不留下，天上再不下雨，今年大家就要餓肚子了。於是；頭目召開緊急會議，決定邀請祭師祈求雨神佈施甘雨，經祭師同意於三天後祈雨，於是；祭師團隊在伊那(Ina)的指示下，進行淨身沐浴，做施法前的準備。
三天後；每位祭師準備一大塊糯米糕（tunuz）、二株活生薑（洗乾淨後施法用）到頭目家集合。頭目告訴大家祈雨開始了，首先；伊那開啟進入靈界的門，再一一引領祭師們進入，在頭目家的庭院繞行後，由部落的卡爸(Kapah)在祭師團的前面，用清水不斷向路面洒水引路，只見伊那左手拿著酒容器，右手拿著法器，祭師團在伊那的領導下也個個手裡拿著法器不斷的揮舞著，腳步跳著獨特的祈雨舞，有時前進有時停頓，終於；到達了海灘，祭師們仍然跳著祈雨舞，在伊那不斷向雨神祈求，並已經開好一條通到部落頭目家的道路，恭請雨神來到部落巡視並給乾旱的大地一點甘露，經過雨神等同意後，伊那小心一意的從雨神那裡接下雨神的法旨，雙手捧著法旨並帶領祭師們快速的回到大頭目家，即刻將都奴勒、檳榔、米酒等祭品擺好，晏請雨神、雷電神等諸神。
經過一段時間後，祭師們送走雨神等神靈後，由伊那將個個祭師由靈界接引回來後，自己再自行退出，送走雨神後，伊那告訴卡爸可以收拾祭品，大家在頭目家將都奴勒當午餐一起享用。
第二天，烏雲密怖在部落的天空，沒多久，天空果然開始下起雨來，農作物也得到豐富的雨水成長，祭師們還真有一套，他們是部落裡守護者，是神靈和人們的橋樑，有了祭師部落才能得到神靈的保護。 
撒奇萊雅族將一年四季分為春夏秋冬，隨著季節舉行相關的祭儀活動，根據耆老的口述，我們撒奇萊雅族的祭典是以小米為祭祀中心，按照小米的生長時節分別祭祀天、地、人、神。所以，我們是一支敬天且愛人，又勤奮的族群。