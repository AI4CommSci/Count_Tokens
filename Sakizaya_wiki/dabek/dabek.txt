dabek (Hulam a sulit: 工寮、茅舍、聚會所)
taw:ya sa, u Sakizaya atu pangcah mikadabuk amin ku tatama i luma’ nu tatayna, miselal ku tatama a midiput tu niyazu. sisa, iza ku dabek kasaupuan nu tatama. u ”dabek” han ku kamu tu kasaupuan nu selal. i buyu’ay pahanhanan maluk ”Dabek” han ku kamu nu Sakizaya.

政治組織
kasabinawlan nu Sakizaya, u tatayna ku mitelungay tu luma’, selal atu kalas ku mamidiput tu niyazu’, i dabek ku pitelungan nu tatama a mikuwan tu niyazu’. taw:ya a niyazu’ nu Sakizaya, telungen nu wina ku luma’, misebeng tu lala’ nu niyazu’ ku tatama, Nay dabek atu kasaselal nu tatama ku sakatanetek nu kalabinawlan. u kasaupuan atu pinanaman nu kasaselal ku dabek nu niyazu’. i tila minanam ku binawlan tu pasubana’ nu babalaki tu sakalatademaw. sisa, i dabek ku cacudadan nu niyazu’. miselal ku kapah nu niyazu’ i dabek mabi’ katukuh kasiacawawan, siacawawtu kiya i luma’ mabi’. mililiday ku babalaki tu kasaselal, siacawaw sa taluma’ mabi’, demiad tayza i dabek a pasibana’ tu kapah.

建築材料
kamu ni Mayaw. kilang u mikinkiway tu kauzip Sakizaya, ” misaluma’ ku Sakizaya, caay kanca sidabek i telung(teban) nu niyazu’ kasaupuan nu tatama. u kilang ku cuked patizeng tu dabek, u auk ku malukantiw, uli ku sabadahungan, suuten tu uway(masay), i alinungnung nu badahung, papuyuen a patahepu tu sakacaay kalesa’ nu fadahong.