pkayal (議親)
masu’ pkayal yow na musa pisa btiyux sa’ing sali laga, htgan na sali nya ina ga tna’an maras y’aya ptna cpung na btiyux uy. pisa tnman na knerin hiya ga ba’un mita maha pisa kwara y’aya innaras ro pisa btiyux galun naha.cpngan pkayal naha musa pisa   naras ina. krryax hiya ga musa utux patus repu, utux lukus kaga, y’aya pnmahan, y’aya na tpuyan, tnunan lukus mayung kaga, cpngan naha btiyux hiya ga gluw mlikuiy utux alang ga musa mluyak rgyax, ro musa mleh ro cabu ’cyux, lmon pnba’ kwara bttiyux ro musa ms’un sa’ing mrkyas naha.

kinhulan s’utu biru
Yawi‧Nomin，葛雷散群(南澳)泰雅人的語言文化教材－歷史文化與社會文化篇。(臺灣：宜蘭縣原住民文教促進會. 101)