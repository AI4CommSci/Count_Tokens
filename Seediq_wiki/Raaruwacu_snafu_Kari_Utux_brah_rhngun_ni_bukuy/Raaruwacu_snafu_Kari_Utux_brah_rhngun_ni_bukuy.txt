 Raaruwacu snafu Kari Utux brah rhngun ni bukuy (前後門神的故事-中) 

Raaruwacu snafu Kari Utux brah rhngun ni bukuy (拉魯阿哇族神話故事-前後門神的故事-中)
Utux baraw rhngun brah o ida qmlahan balay sejiqan Ruwan hini, ini na piyahi krmux Ruwan alang. niqan pxal miyah mguy krmux Ra-a-ru-wa cu, kntxa naqih seejiq ga madas puniq ni qiqaya yayu, kiya ka jjilan dha smliq A-ru-wa cu.  Dmui biyax na ka Utux rhngun brah. kika wada mdrudu knkla ka naqih seejiq, asi tay miyah brah rhngun paru,nadas dha qiqaya o gaga hridan so rhngun paru hiya,maku mkkran kana ka naqih seejiq, asi wada tmalan qdowriq da.  
Dhuq alang dha ka naqih seejiq do,pprngaw kana ka dhiya hmuya malux saw kiya ini tduwa mrmux Ruwan hiya, binaw ini alax ka lnglungan, kika kiya ni tgdha musa mrmux duri.Tgdha miyah ka naqih seejiq o mrana hbaraw bi,dhuq rhngu do,pprngaw kana ka dhiya hmuya malux saw kiya ini tduwa mrmux Ruwan hiya,binaw ini alax ka lnglungan, kika kiya ni tgdha musa mrmux duri.   
Tgdha miyah ka naqih seejiq o mrana hbaraw bi,  dhuq rhngu do,ida mntna snduray, krinah so mdrudu,uxay wana hridan rhngun paru ka qiqaya, ini adas ana manu ka bag ani wada pxalan Ruwan A-ru-wa se.kndadax siida ykiisug ka naqih seejiq da,misug miyah krmux ka dhiya da.kiya ka sun saw biyax Utux baraw rhngun brah Avisavulangahla, tduwa mhtur naqih seejiq, qmlahan Sejiqan.   
kiya ni musa miying utux rhngun brah Avisavulangahla rmngaw,“ Ma yaku kdjiyax ka qmlahang rhngun uyung hug? Uxay saw kiya ka balay bi wah!” msa msaang rmngaw.(68)
Manu ka utux rhngun brah Avisavulangahla o smiyuk rmngaw, “ Ya kiya wa! Pspung ta tmaga mangal btunux paru, nasi sungalan ini ini tucing babaw dxgal o, kika isu ka meiyah qmlahang rhngun brah da.” Qmbahang ka utux rhngun uyung o smruwa, kiya ni psramal pspung ka dhiya nii da.Manu ka utux rhngun brah o mniq dgiyaq daya, manu ka utux rhngun uyung o mniq truma kiya.Siida ga mniq daya na utux rhngun brah o mjiras rmngaw, “ Qlahang! Wada trutu truma da ka btunux, angal nhari wah!
 Manu ka ga mniq truma na utux rhngun uyung o wada na ngalun ka btunux,wada na sqada daya dungan ka btunux.

Pnyahan ppatas (參考資料)
來源: 蒐集至那瑪夏文物館
Bunun Tu Paliqabasan ( Takbanuaz Isbukun) 布農傳說故事 巒社群 / 郡社群 (1930年~1935年)
南投縣原住民部落大學 / 南投縣政府原住民行政局 出版
翻譯老師: : Rabay Puhuk 白談翠屏老師 / 編輯手: Uhay Ruji 張慧琳