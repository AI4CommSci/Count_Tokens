i sumamad cacay a bataan ku tabakiay a niyazu’ nu sakizaya.(古撒奇萊雅族十大部落)

sapuelac
ngatu cacay
i ayaw nu 1878 a mihca ku sakizayaay.
i tiza ku eneng i bukelal nu nabakuwan.
u liwliw sa u sauwac nu sancan ku nisaamis nu singcen a kuwan.
u beden nu natawlan ku nutimulan nu ciang a kuwan.
u nutipan sa u tulin nu buyu’ u kaliyawan、a buyu’ nu sabatu.
u nuwaliyan sa u bayu tu.
1800 a mihca.
i tini i bukelal nu kilay sa izaw ku cacay a bataan ku tabakiay a niyazu’ nu sakizaya.
達固湖灣 takubuwan、拿巴國灣 nabakuwan、吉寶竿 cipawkan、達馬賽旦 tamasaydan、根奴伊 kenuy、基瓦瓦蘭 cibarbaran、基發俄岸cibawngan、巴吉克 pazik、基克布 cikep、大笨 tuwapun
i labu u satabakiyay a niyzau’ sa u takubuwan.

ngatu tusa
u teban nu cidekay a pikuwanan.
nu takubuwan a tumuk atu nu sepatay a tumuk sa palekal tu kapulungan katatengilan.
sapiketun tu nikatetengilan nu cidekan tu sakikawaw atu sapalekal.
i tini a mazih ku nu cidekan nipatizeng tu hecek nu binawlan atu saupu a nikuwan sa makelec.
kiyu kapah ku nipikuwan nu sakizayaay tu bukebukelalan nu kilay nayi’ ku cayi’
u kamu i sulit nu ulangdaay.
pinapinaay makuwan nu sakizayaay ku laculaculan nu bukelal a kilay.
mala palalacalay tu yincumin atu ulangdaay a cidekay.
pawsa tu miekimay nu ulangdaay tu kakanen masu patiyam tu ulangdaay.
sakamu ku babalaki nu nabakuway sa bukelal nu kilay sa.
u lalusa tuwaca a buyu’ sa pangangan tu buyu’ a kilay.
malu mikuwanay ku sakizayaay tina lala’ i sumamad.

namakayniay a nasulitan nasakamuan atu natinengan
uyniyan a kamu sa namakayza ci baki Tiway Sayiun.(帝瓦伊.撒耘口述)
nasulitan nay pabalucu'ay a kawaw nu subana'ay a pu 2018-1