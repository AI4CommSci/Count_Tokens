aicu a ti aljenljeng lja tjaluvie mavan a kisansemenay a paiwan i taiwan, au timadju kemasi imaza i jinfeng a guan a 正興 a qinaljan. ka 2003 a caviljan, italadj ta kisansemenay a sengsengan kati Brandy a maciur a semenay,  makalap ta kazalan pakatua tjaljananguaqan a namaciur a semenay a dantay itua 金曲獎. mekedri a kalakudain na kuba, avan nu sika puaming a semenay a sengsengan.  ka 2012 a caviljan, timadju masan tua ruvelengedan a kamuku itua na kacalisian a tilibi.
mata 2014 a caviljan, malang tua rikudu pinaka《東排三聲代》, ka 2016 a caviljan malang tua na pinayuanan a semenay a rikudu pinaka 《vavayan·女人》, saka makalap ta kazalan pakatua tjaljananguaqan a kacalisian a rikudu itua 金曲獎.    
ka 2020 a caviljan, ti aljenljeng sikapudrusa malap ta kazalan tua tjaljananguaqan a kacalisian a rikudu itua 金曲獎 katua 2020 a caviljan a tjaljananguaqan a guhubi,  saka tuata aza senay pinaka〈Thank You 感謝〉malap tua tjaljananguaqan a semenay itua 金曲獎.