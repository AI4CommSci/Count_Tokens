gaga Psani’ skura yow na mluyak (狩獵的禁忌)
te utux, y’aya lyakan ro lalow ga psani’ musa tringan ro tplan knerin. te saying, maki cyoli mluyak rgyax, knerin maki sali ga ini hmtiy tmring nuka. te tugal, alang kya ga t’luw gaga ms’unan, yow h’ilan, yow na pn’as, sm’as yow, ini ga t’luw yow mkuri’, ini nbah musa mluyak rgyax, ini gluw gaga ga maki cyoli magan ilis. te payat, cka tu’iy nwah mluyak Tayal, kyaku maki cyoli’ mga’in, magan ilis…, musa hngi kwara yow na mluyak, ro psbinah mwah Sali’. te magal, iyik musa mluyak ini myasa spyan nya, ini ga ya’eh p’wasan na sili’, musa mluyak lwey ga, musa ungat nagan naha, ini ga kngun musa magan ilis cyoli’. te tiyu, iyik musa mluyak ga mung pgleng na mrhow utux snlitan, ini hmtiy tbuci mluyak nanak. te pitu, cka na nya mluyak ga ini nbah cpung mkayan musa pisa galan naha sinuw.

kinhulan s’utu biru
江明清Yawi‧Nomin，葛雷散群(南澳)泰雅人的語言文化教材－歷史文化與社會文化篇。(臺灣：宜蘭縣原住民文教促進會. 101)