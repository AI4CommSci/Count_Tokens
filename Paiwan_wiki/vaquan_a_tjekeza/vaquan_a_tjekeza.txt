aicu a vaquan a tjekeza (vurangse a kai:Pont Neuf；ciniukukan:新橋）, mavan a sicuacuayan a tjekeza itua seine a pana(塞納河) imaza i paris a hici nua se vurangse. masa izua liawliaw a tjekeza nua seviri a kadjunangan（左岸） katua sekanavalj a kadjunangan（右岸）a sipakazuanan, avan sika namaitucu a ngadan sa sipakeljakeljang tua kinamaretimaljian ljemita ta tjekeza imaza.  
aicu a tjekeza imaza i pasakaledep tua siti (vurangse a kai:Île de la Cité；ciniukukan:西堤島) aza kedri a kadjunganan, pinuvavavan a vecekadan nua i seine a pana, imaza avan uta a vecekadan itua paris a kadjunangan. izua 278 a ladruqan katua 28 a tadjekuacan i penuljat. izua lima a sinandrikidriking a djeljep a tjakudrang pasaviri tua tjekeza patje siti a kadjunangan, izua uta pitju a sinandrikidriking a djeljep a tjakudrang pasakaledep tua tjekeza patje siti a kadjunangan.

cinalivatan
pinapebulay a paridiu a sensengan
izua aicu a madrusa a san papebulayan ta paridiu a caucau ti Christo Claude katua cekelj nimadju ti Jeanne Claude, namasengseng patjara cemavu aicu a tjekeza a penuljat ka 1985 a caviljan tuazua, sa ljemaui aza kamakama ni paris a hici tua aicu a vinarungan. saka patagilj a sengsengan niamadju kemasi 1985 a caviljan hacigac 25 a qadav, ka kugac 22 a qadavan naqemacuvung.