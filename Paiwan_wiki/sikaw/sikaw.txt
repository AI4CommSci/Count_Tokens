aicu a sikaw, mavan a makaya madjuin a kinacu tuvung na kacalisiyan.  izua drusa a calis tu 'emuyulj ta 'avan, sa makaya kinavic tuvung. izuanga liav a zukuan ta sikaw. namaya tua sevuculj, drekay, kata Taivoan aya. kasicuayan a cawcau, kumalji a vaik a sema vavua, kisudju kata ma'inacap, tjara kemacu ta sikaw tu sikacu a turivecan kata inalap.

kinamaretimaljian a ayain
azua sikaw izua liav a ayain. aza kudralan a sikaw ayain "sikaw", ljakua, aza tjakedri a sikaw ayain "kedeng". (azua tjawcikelan kemasi vuvu i kaleskes a lja malivayan. sekaviyangan timadju.). izua cawcau ayain a kedrian a sikaw "kadray" uta. ljakua, nu i 'inaljan a nasenavalj, ayain " sikaw "  a savid a sikaw, kumalji kudral kata kedri.