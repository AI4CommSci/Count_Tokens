Maysang Kalimud  (kuwaping a sowal: 楊傳廣，Yang Chuan-kuang)
Yotingko (’Amis: Maysang Kalimud[1], 1933 miheca 7 folad 10 romi’ad-2007 miheca 1 fo;ad 28 romi’ad), kananaman no niya a mitilid to ngangan Misun saan ko pangangan[2][3][4][5][6][7][8]. Masofoc i no Dipong pikowan Taywan Posong kofa, niyaro’ no Falangaw a ’Amis a tamdaw.
O Pacidal itini i Farangaw a hofocen ci Maysang na Tilong. 
Na o dayhiw maocor no kitakit (ROC) mikihatiya to Olimpiko mo^etepay a kalalifet, pakaala 1960 mihecaan Loma Olimpiko saka tosa a kompay, o sakacecay no Taywan pakaalaay to kompay no Olimpiko, ato i likisi sakacecay pakaalaay to kompay no Olimpiko Taywan a tamdaw, onini haw i o sakacecay a kompay no kitakit (ROC) Olimpiko a kompay. 
Maysang, i mo^etepay a kalalifet pakata’elifay mirocokay to 9000 tinso, mapangangan to “Asiya a ’ekeng fainayan” (Asian Iron Man). Itiya ci ’Atongol (Ciong-kay-sik) a contong kina 7 matahidang[9], o sakacecay no Taywan a ontoing. 
Nanoya, ikor pakaala cingra to kompay no Olimpiko, Faladaw a niyaro’ fa^elohay selal a kapah panganganen to “Latingko” a han, oni a selal i 2005 miheca mapacakat i kalas no niyaro’ o “Isefi’ay” a han. I 2000 mihecaan ci Maysang mapatireng no kakalas no niyaro’ to Tomok no Falangaw niyaro’.

Laloma’an a ’orip. 家族生活
O mama ci Kalimud (Yang po-cung), ina ci Caki (Yang yi-lan); patirengay to niyaro’ no Falangaw o tato’asan ningra ci Lolas Mahengheng[10].ngasaw

Lalowadan no onto. 運動生涯
Maysang Kalimud caay ho kacingangan i, sarakatay a mikihatiya to onto i o yakiw, i toloay cefang no hitay a onto itiya, mikapot to cefang a malalifet miyakiw o picya cinira. Talacowa caay pakaala to sakalaheci, kai kacomikay, pihiteroc, pitekol, masapinang ko inanengan, i 1951 miheca, misawad to Posong a nongsiw, micomod to i Lien-cin piontoan a cefang, itini i kalahitayan ciniala cingra to 7.32 raay a pihiteroc a pakaala to kompay[11].
I:kor masapinang to ko caloway ningra ato midamaay micoker[12], i 1954 mihecaan i Manila no Asiya a onto, pakaala to sakacecay mo^etepay a kompay. Maysang na micomod cingra mapili’ to singsiw no kitakit i, nawhani ci patelacay a demak, nao patihiay a “mihitatanamay” mala o “patoor a cacomikay” ikor to o “comikayay” to a ontoying.
Pakayni toni a demak, itiya miheca mihitatanaman no kitakit (Roc) onto weyyinhuy itira i Cuoin (aniniay kitakit (Roc) kiwyiko ontosu a cuoin kitakit pikonlingan) mikonling, misaimor to 2 mihaca i Manila Asiya Olimpiko, misa’icel a mikonling. Matatama to kao patihiay comikay ci Maysang, patihiay to patooray comikay a minanam comikay, toya misitapang minanam i, comikay to 200 ko cikay maki’ayaw ko patooray comikay. Mafaheka ko mipili’ay a wuyyin itiya, na ira ci Kuang-song-sen a pakanengneng to nian, patangsol a papipacomod ci Maysangan to ngangan i patooray comikay, mala o comikayay to a ngangan ci Maysang, sanga’ay sato ko pinanam ningra. Ikor i saki Asiya kalalifetan comikay, talacowa sakilalifetan saka a enem ci Maysang, nikawrira masapinang no Tiyi weyyinhuy ko tatala’ayaw ho ko katadamaan ni Maysang, ikor pakayni i pipakafana’ palahad ni Kuang-song-sen i, mapa’ayaw to ko saka tadamaan ikor no 10 mihecaan ko kacikompay ningra, ato macikayay ’orip a tamdaw.
Ikor no 4 miheca, itiya i Tokyo Asiya a ontokay paka’awid to 10 a salifet a kompay. Ikor micomod i Kalifoniya Los-Angcil (UCLA) a mitilid, ci Terek (Elvin C. "Ducky" Drake) ko citodongay pasifana’ itiya, ato 1956 miheca i Milpen a Olimpiko pakaalaay kalalifetan to saka tosa kompay ci Rafer Cionsen malacafay minanem, taikor o malawidangay to a tatosa cangra. Cangra tatosa i 1960 miheca mikihatiya i Loma ro Olimpiko to mo^etepay kalalifet, talacowa ci Maysang 7 ko piki’ayaw ci Cionsenan, nika i pitekolan adihay ko katatiwtiw, ikor i 58 ko kaserer, ci Cionsen to ko pakaalaay to kompay, sakato ci Maysang. Nanoyaan ci Maysang o sakacecay i Olimpiko pakaalaay to saka tosa a kompay no kitakit(ROC) a untoing. Saikoray a cikay to 1500, tangasa cangra i paherekan, ci Cionsenan wakingsa i tiring ni Maysang, masasi’afang caira tatosa, kahemekan no mikiaraway ato misiyasingay. Paherekan no lalifet mi’ang’ang ko alomanay: “Patodongen caira tatosa to malecaday kompay” saan[13][14].
1963 miheca 1 folad 26 romi’ad, ci Maysang i Amilika Potelan to kapolongan a kalalifetan 4.96 (16-3.25) ko takaraw to no aol picaekod, mataelif ko laloma’ay no hekal a tilid no kalalifet. Oya mihecaan 4 folad 28 romi’ad, itira cingra i Kalifoniya Hetaw San Antonio pitilidan a kalalifetan, o 9121 ko tingso to mo^etepay onto a hekal a tilid no kalalifet, mala i mo^etepay kalalifetan sakacecay pakataelifay to 9000 a hiwso, nanoya o pipatinso to mo^etepay a pisaosi nai tiya a mafalic.
Ano falicen no aniniay pisaosi i, yaan 8010 ko tinso, tahanini o kilok no kitakit no Taywan(Roc). Nawhani fa^elohay to ko patinso, tangasa 2001 miheca, ci Loman Sipole ko paka taelifay to 9000 a hiwso.

Ni Maysang a mo^etepay kalalifetan no hekalan a kilok:
Tokyo Olimpiko ontokay 東京奧運
1964 miheca, ci Maysang mikihatiya i Tokyo Olimpiko a ontokay, ’ayaw no kalalifet o papakaala to saka cecay a kompay nasa, ikor saka lima aca. Pasowal sa ci Maysang, ’ayaw no cefang mikihatiya tina ontokay mipana’ay ci Ma-cin-san pananom takuwan to miperecan nanom takuwan, nanoya a nakasamo’an ko tireng, mato malalisanay sa, o nian ko saka tararikor, ci Ma-cin-san ato Olimpiko misa’imeray ci Cen-ci ikor no demak i Tokyo tayra a Congkuo Tokyo kalalinakan micongacong to sici, ikor to pinapina miheca pasapinang ko citodongay, itiya sa a masapinang ni Maysang ko nano nidemakan ni Ma-cin-san to sapa “iyo”. Roma, o pisapinang no sakionto a tamdasw saka pidah ni Maysang ato mo^etepay kalalifet mafalicay ko pipatinso saka matira saan, caay ko no sici, o kapidah to tina olimpiko, nanoya tararikor sato ci Maysang i ontokay. [19]

Sici a ’orip. 政治生涯
1983 miheca itiya, mapalowad no KMT mikowanay ci Maysang to pinti-yincumin a Lipoyin, malakapot ci Ci-cenan, malokasasowalen cangra.
Mikawrira i 1986 miheca, caayto ka cokeren no KMT ci Maysang, paherek sa to 3 mihecaan. 1989 miheca, miliyas ci Maysang to KMT, pasayra i Mincintang mikihatiya to kinciw no Posong a mapidah, ikor i o caay to pikihar ningra to sici.

Mihawaday ’orip 退休後生活
Miliyasto ci Maysang to ontofa, itira sato i Coyin pinanaman a pasifana’ay ato mikatokay, palahad ci Ko-cin-soy, Li-fo-enan. Nawhani nao pakayraan pisiroma (na o Kristokiw pasayra i Tokiw), pasifana’ay ko sapisawad ni Maysang, i niyaro’ no niya patireng to piw o tireng ko citodongay a misalisin to 20 mihecaan[20]. Nawhani i Amilika ko fafahi ato wawa, satikotiko sanay to a malalinah. I 1997 mihecaan ci Maysang mapatodong no onto kasacefang no Amilika to da’ocay kalita’angan a kompay, 1999 miheca pasadak to pacomahad to Asiya mo^etepay kalalifet kitakit halaka, 2001 mihecaan ci kimi to na ’atay ato kang micomod i Takaw Can-ken ising mipaising, nanoya satadamaan sa ko latiih. 2007 miheca 1 folad 28 romi’ad miliyas to cingra to ’orip i hekal, 73 ko mihecaan. [21] ikor mateli i Kalifoniya Wentola cangconten pihiratengan a koying (Ivy Lawn Memorial Park) [22].

Pitilid  學歷
Taywan siwlic Taytung nongyi c-yi kakko (anini Kuli Taytung coanke pitilidan)
Hualien pikong pitilidan (anini kuofang daykako likong pitilidan)
Amilika Kalifoniya daykako Los-sacni ontosi.

Nitanengan no ’orip 經歷
1.Mo^etepay lalifet ontoyin
2.Congkuo KMT yincumin Lipoyiying
3.Mincucinpotang Taytong kinciw hosinren (matafad) [23]

Onto a kompay 體育獎項
1.Taywansen cungteng pitilidan ontokay pitakod ma’ayaway kompay.
2.Kitakit hitay ontokay pitakod ma’ayaway kompay.
3.1954 miheca Manila Asiya ontokay mo^etepay lalifet ma’ayaway kompay.
4.1958 miheca Tokyo Asiya ontokay mo^etepay lalifet sakatosa kompay.
5.1960 miheca Loma Olimpiko mo^etepay lalifet sakatosa kompay (matelangay patingso 8,334).
6.1963 miheca mapasafaeloh ko mo^etepay no hekal a kilok (matelangay patingso 9,121).

Kasenengan  榮譽
1.Taywan (Roc) kasenengan a pakaolah.
2.TWN saka 2 liyad kasafo’is kasenengan.

Laloma’an  家庭
Fafahi 
Cuo mi-lin (Daisy Chou), Wawa to fainayan 1 : Yang s-yin (Cedric Maysang)
Wawa to fainayan 2 : Yangtinko (Kalimud Maysang)
（※：1950-60 miheca Taywan masowal to Olympic Games, “s-ing”, ikor masowal to O-on, na mikihatiya 1960 Loma a Olimpiko mapanganganay ko na sakakaay a wawa.）,
Wawa wawa.孫輩
1.Madison Yang
2.Carmen Yang
3.Dorothy Yang

Pinengnengan: 參見
1, “Ma’eferay a ngafol” Cicen: sakacecay patoror no ROC mikihataya to Olimpiko pakalayap to kompay a fafahiyan ontoing.
2. “Sakatosa a ’ekeng fainayan” Wu a-min: Ikor ni Maysang sakatosa pakaalaay to kompay no Mo^etepay kalalifet.
3. “Taywan a ’ekeng fainayan” Ko cinsoy: o midotocay ci Maysangan a tamdaw.
4. “Taywan ’acam sapitakod a hongti” Li fo-en
5. “Fali fafahiyan a hongti” Wang huy-cen: Sa macikayay a fafahiyan, 1991 miheca Sefier kitakit a ontokay 200 cm pakaalaay 
to sakacecay kompay.
6. “Sahacikayay no Taywan” Yang cin-han: ikoray ni Wang huy-cen, 2017 miheca kacanglahan no kitakit a mitiliday ontokay 
100 cm pakaalaay to sakacecay kompay, matiya ci Maysangan o ‘Amis a tamdaw.

Pacefad a tilid  參考資料
1. Falangaw pikiloma’an a saopo (malasawaday ko kasacalay.)
2. Macikayay a tamdaw/ Asiya ’ekeng a tamdaw Maysang Kalimud. [2007-02-13]. (nano mana’angay 
2007-09-29).
3. Maysang Kalimud pihiratengan saka 9 romi’ad Ci-nan kiwkay, wangle a calay mapateli, pina’angan 
2007-02-24.
4. Kacalohan/ Asiya ’ekeng a tamdaw Maysang Kalimud mataenang i ising pasayra i onto ko faloco’. 
[2007-02-13]. (pina’angan 2007-09-29)
5. Cecay romi’ad malahedaw ko tatosaay tadamaanay tamdaw (nano mana’angay kasacalay.)
6. ’Ekeng a tamdaw pakata’elif to siwa cicing (9000), o sakacecay (nano mana’angay kasacalay.) 
7. 1952 miheca mihiteroc mata’elif ko sen-yuin a tadamaan (nano mana’angay kasacalay.)
8. Sakatadamaan no ’orip ni Maysang Kalimud, mapakata’elif ko mo^etepay lalifet no onto 9000 a tingso, 
wangle a calay mapateli, pina’angan 2007-04-27.
9. 1954 miheca mikihatiya to Manila saka 2 lekad no Asiya ontokay, 1956 miheca saka 16 l lekad i Moelpen olimpiko ontkay, 1958 mikihatiya Tokyo saka 3 lekad Asiya ontokay, 1960 miheca mikihatiya saka 17 lekad Loma olimpiko ontkay, 1964 miheca mikihatiya saka 18 lekad Tokyo olimpiko ontokay, 1968 miheca mikihatiya saka 19 lekad Mosoko olimpiko ontokay.
10. “Pakonira pi’eses calay, Cen yao-cang pihapinang to likisi” “Kolas Yotaka” wacay i yincumin ato payrang a likisi-pakonira tingcpow, Pakonira pi’eses calay.- talk.ltn.com.tw. [2019-12-29]. (nano mana’angay kasacalay. 2019-12-29)
11.Kiwyiko Tiyiso-pihapiw a pakafana’, malasawaday ko kasacalay. pina’angan 2017-01-14.
12. Li yin-sung. “Taywan macikayay nga’ayay tamdaw-Kuan-song-sen”, “Taywan Semo’otay macikayay tamdaw” saka 8 tilid. Taywan: Taywan tirengan punka cefang. 2013-12. ISBN 
9789868906310 (tilid-Taywan).
13. Mitiko Loma olimpiko, minengneng to ’ekeng tamdaw to pakaala to kompay. [2007-01-29]. 
(pina’angan 2007-09-29)
14.Asiya ’ekeng tamdaw (Maysang Kalimud) wiki calay mateli, pina’angan 2007-07-03.
15. “Tadamaanay i onto a pipaini likisi a tilid- Asiya a ’ekeng fainayan Maysang Kalimud”, Singcenyin 
onto wiyyinhuy, 2010 maheca 10 folad (PDF). [2018-09-18]. (nano mana’angay kasacalay(PDF) 
2018-09-18.)
16. Decathlon Calculator. www.sportcalculators.com. [2018-09-18]. (nano mana’angay 
kasacalay2018-09-18)
17. China Handbook, 1971-72, Chinese Ministry of Information
18.Cunghuaminko onto kasacefang. www.athletics.org.tw. [2018-09-18]. (nano mana’angay 
kasacalay2018-09-18)
19.Kaoratan a mapaiyoay a nanom. [2007-01-29].( nano mana’angay kasacalay2018-09-18)
20.Miangangay a cikawasay wanglo a calay nano mana’angay, pina’ang romi’ad 2006-02-26.
21. https://www.facebook.com/TBSCTS. Pihiratengan ci Maysang Kalimud, mararom ko fafahi minokay i 
Taywan. Pawacay no Huase sinpun calay. [2019-07-12]. (mana’angay kasacalay2019-07-12)
22. Chuan-Kwang "C. K." Yang (1933–2007) – Find A Grave Memorial. Findagrave.com. [February 15, 
2012].
23.Kalata’angan i ontofa  kasomadan i kalosici. [2007-01-29]. (mana’angay kasacalay2007-09-29)
24.Patodong ko cungtong “kasenengan a pakaolah saka tosa” ci Maysang Kalimud, Ci cen aci Cen ci-en. 

Cunghuaminkuo cungtongfo. 2005-09-13 [2021-08-27]. (mana’angay kasacalay2021-08-27)

外部連結
原住民族語中級教材-閱讀書寫篇