Mntuting kesun tnsapah bukung paru/seediq mdudul ka Panen, niqal kingal ali msuupu mmqedil mosa lmiqu wada mgedang eluw. Peyah theya asi qbhangi ka hrengan pwau.Mheyu kingal knbtunux riso ka berah na Panay, mesa riso“Kongcu Panay,wada ini pGaya rrudan mu, kii wada daha syusan,kii wada pklihan Sucu di. Mpmsqedil mu ka isu, kii klkela/truura su qmita yaku” bobo na, klaali mosa lmiqu msterung surang ka Panay.
Niqal kingal ali, madis rahul sseediq muuyas uyas smrai berah rhengun na Panay ka surang. Qmita ka tnsapah Panay, kela naq skkingal quyu mlehe,mskluwi bale kana ka dheya.
Ani si mkere bale lnlungan na psterung Sucu ka Panay.Ali mpsterung ciida, meyah berah rhengun sapah na Panay ka Sucu,Pdilun harung ka seediq mddayo,klhangun daha Panay dehuk ssiyo yayung keuhu qlmiqu,  mesa ka Panay“ tama ma bubu,pqlhangun mu ka nniqal hini, meyah namu phuling de,qulung bale niqal ngalun namu ccamac” mhedu rmengo kari di mdaadis surang mquri lnguwan truma,bobo na, mphepah boxin kana ka ssiyo lnguwan.
Dehuk saya,smkuxul bale paha gidi phepah boxin tunux ka mmqedil Rukaycu,psaun daha lnlungan/ qcahul truma ka kongcu Panay.