 Buyu’ nu bilung (美崙山) 
u buyu' han nu Sakizaya, u pazik(鬼頭刀魚) a buting sa ku Pazik a niyazu’.

u lala' (地形)
Bilung(美崙) a buyu’ itiza aca masabuyu’ i kilay(奇萊) a mukelalan(平原), pakay i kasumamadan a niyazu’ Takubuwan, mimelaw tya buyu' nu pazik, nu amisatalakaw nu timulan i sasa’. mabekaw, mahiza u paynuwaliyan mingaduyay pazik a buting.

nu dietuay a niyazu' (聖地)
u kungku’ nu babalaki atu i kalipunan(日本) misulitay(文獻) tu nikauzip, buyu’ nu pazik u mapatay a tademaw nu Sakizaya, a taluma i kakawsan acaliwayan(經過) naca a zazan, u abenengan nu kawkawsan itiza i nu waliyan a bayu', kakatahkalan nu cilal inu waliyan(東方), sisa a misalisin patungus tu kawkawsan sa, nipatududan apakaydaen i buyu nu pazik, milikeluh miawaw tu kawkawsan sa, a pakayda i buyu’ nu pazik, nama hida u buyu nu pazik amihicahica ku sakidaya, sapatinaku tu salisinan a lala’ caykapawani.

matepa' ku malumanaya a duut (發現考古遺物)
uzuma sa, Sakizaya atu i amisay a Pangcah malecad sikungku tu Alikakay, naytiza i buyu’ nu Pazik micapi' tu ililis nu bayu’. i satipan nu amisan atudi izaw ku tangku sapisupet tu nanum atu nu wiliyan makaamis a songyen(松園別館), makatepa tu kasumamanan a tuud, pakayda ini sangaan mimelan, micapi' i cacay a malebud a mihcaan maka tukuh tusaay amalebud lima a lasubu a mihcaan, nika cayhenay kudkud ti cay katinengi pina tu a mihcaan i nuwaliyan izaw ku niyazu’ nu Sakizaya Pazik, nama kayza nu timulan Cipawkan malimat tayni, unu Sakizaya a kamu, u ngiha sa nu pawkan ku ngiha, nu Pazik ku ngiha, caykaw nu Takubuwan a ngiha' Pazik sa, mikilul tu i timulay a Pangcah malimad, ina a mihcaan u Pangcah tu katuuday.

namakayniay a nasulitan nasakamuan atu natinengan
美崙山遺址
nasulitan nay paybalucu'ay a kawaw nu subana'ay a pu 2018-1, nasulitan ni Nuwantan o Kumud