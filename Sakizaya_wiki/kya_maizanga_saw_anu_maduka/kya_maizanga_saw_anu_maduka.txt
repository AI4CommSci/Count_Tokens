kya maizanga saw anu maduka

sapuelac
ngatu cacay
anu mapulin(跌倒) sa, maduka(受傷) ku banges nu misu, saca masenat(割) ku taludu'(手指) nu misu, maizang tu. 
kya maduka sa,  tansul(立刻) sa maizang tu saw? malesusu'(緩緩流出) ku izang saw?
nya izang malikit i siekuan(外來語:血管)

ilabu' nu kidu nu mita, adidi' ku siekuan. milimad tu sapahabay(養分) atu yangci(外來語:氧氣).
isasa' nu banges sa, yadah ku mahiniay a siekuan. sisa, anu maduka sa, malupisak(破裂) ku siekuan sa, malesusu' tu ku izang. 
uyzasa, anu patahekal ku izang, kalamkam tu maacak(乾) saca maeneng(固定) tuway. 
anu caay kaeneng(凝固), amahica saw? u izang ilabu' nu kidu sa, amalesusu' tahekal haw? 
anu siduka ku banges nu mita, maeneng tu ku izang i duka nu mita, u kulit nu daka, mahiza ku lumeniay maacakay a tuud. u "cya(外來語:痂)"  

sananay. 
mingaay(治療) tu duka isasa' nu cya ku kidu nu mita. masasa(恢復) ku duka nu mita. 
kyu, anu madu kami, sicya kami sa, amana mipudac, anu mahadeng tu ku duka, mapecu' tu kya cya.  
kya kalamkam mahadeng kya duka.

ngatu tusa
u lalekalan(原因) nu maizang, tusa ku lalekalan. sakacacay, malupisak(破裂) ku balucu'(心臟) saca siekuan(外來語:血管), u "malupisakay a maizang(破裂性出血)" kuyni.
anu adidi'ay a siekuan atu adidi'ay a cingmay(外來語:靜脈) malakuitan(通透性) takalaw, u "malusa'ay a maizang(漏出性出血). 
ahizan(依照) maizangay a kakitizaan(位置), tusa ku kakuniza(類別). sakacacay sa, "ilabu'ay a maizang(內出血)", ilabu' nu kidu maizang kuyni.  
sakatusa sa, u "ihekalay a maizang(外出血)", tahekal ku izang nay labu' nu kidu, malesusu' ihekal nu kidu.

namakayniay a nasulitan nasakamuan atu natinengan
維基百科，自由的百科全書-出血
Blood Donation Information.
nasulitan nay pabalucu'ay a kawaw nu subana'ay a pu 2018-1, nasulitan ni Tuku Sayun.