a Masilidj , ngadan nua qinaljan i Qakav. 
masiljid, izua a kinapangaljan a paljava nua makazayazaya i qakaw i taiwan, mavananga a qapulu a varung ta makazayazaya, avan a tjaljapazangalan ta mula a liaw a kacalisiyan i gaduan i vecekadan kata kavulugan, izuazua a mavananga a siva a iday kata unem a puluq a taqaljaqaljan.

katjunangan
kinuveqacan a imaza nua itjaizaya ta pana a 隘寮, sa a i tjainavalj tua gaduan i vecekadan, mavan a  qapulu a varung ta kinapangaljan nua makazayazaya. aicu a mula a nakacedas a itjaikaledep, qaw izua a qaca a zaljum i pana a隘寮 tucavilj, a i tjaisangas a kazatjazatjan nua qakaw, a nakitangez tua gadu i vecekadan sa navalj a kavulugan, izua a kinamamamawan tua vavavan nua gadu avan a kasi unem a puluq ta tayday a a vavavan a maru tadjekuacan i gaduan aza qinaljan, sa natemalidu a qinaljan.
natjuljivar ta guan imaza, avan a itjaikacedas tua makazayazaya, a itjaikaledep tua 內埔鄉, a naputideq ta pnan a隘寮, a mqaqecev a timur, a itjainavalj tua 涼山村.

likisi
pinatjavat a taqaljaqaljan nua masilid taimaza, avan a semaliawliaw taimaza:
masanirjalj, ka 民國43 a cavilj, izua a kaumaqan, tjutaizaya, livaku, muri a tayday a tjelu a puluq kata tjelu a paljingan a pinatjavat ta masilid a kemasi 舊北葉, sa izua a tjelu a puluq kata tjelu a paljingan a pinatjavat ta 獅子鄉竹坑村.
masanmusalj, ka 民國44 a cavilj, aza sangesangel i kaumaqan, masa kinasuqudjaljan izua, sa pinatjavat ta ljelauz a livay, qaw pinatjavat ta tuca a masilid, mavan a drusa a puluq kata lima a paljingan. izua a drusa a paljingan a pinatjavat ta makazayazaya, izua a unem a paljingan a pinatjavat ta 三和村.
masantjelulj, ka 民國45 a cavilj, izua a sepatj a qinaljan i makazayazaya, avan a palule, makazaya, tanavakung, pabikal. sa pinatjavat niamadju a putjelu: izua a tjelu paljingan ka 民國54 a cavilj, izua a alu a paljingan ka 民國56 a cavilj, izua a tapuluq saka pitju a paljingan ka 民國59 a cavilj, sa pinatjavat ta tuca a masilid, qaw izua a unem a paljingan a pinatjavat ta三和村.
masansimatjelj, ka 民國63 a cavilj, izua a tjelu a paljingan i 霧台鄉大武kata好茶村 a pinatjavat ta tuca a 北葉村.
masanlimalj, ka 2009 a cavilj, masa remljiz a 八八風災, aicu a guan a 瑪家村, 霧台鄉好茶村kata三地門鄉大社村, pinatjavat ta瑪家農場, sa remingedjilj tiamadju ta 禮納里, qaw pinaljavek ta aza mula, masan ta tjelu a 飛地 i masilid.