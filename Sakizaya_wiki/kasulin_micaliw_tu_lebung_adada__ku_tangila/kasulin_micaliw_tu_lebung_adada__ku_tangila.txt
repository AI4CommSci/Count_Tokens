kasulin micaliw tu lebung adada' ku tangila

sapuelac
ngatu cacay
anu mikacaw(搭乘) kami tu kasulin(火車), kya kasulin macaliw(經過) tu lebung(山洞，坑洞) saca buhang(洞) sa, caay haw kisu adada' ku tangila(耳朵)? kanahantu matengil tu ku suni',caay tu kapah ku suni', caay kasiwatan(清楚)  ku suni' haw? kya mahiza saw? uyniyan sa, u tangila nu mita, ilabu' a tangila, sipiatep(壓) nay bali kya. izaw ku duhpicay a telis(薄片，膜), kya ngangan nu hulam sa, u "kumuo鼓膜". 

ilabu' nu kumuo maziket tulu a wukak, taneng patudu'(傳遞) ninel(震動) nu kumuo, tina kakitizaan singangan ku "teban-tangila(中耳)".   

i demiad sa, u bali-sapiatep(氣壓) nu teban-tangila mahiza nu hekalay, taneng sapalalen(平衡). nika anu ihekalay a bali-sapiatep tasul talakaw saca puenel sa, uyniyan a sapiatep caay tu sapalalen, bucici tu ku talakaway a bali-sapiatep tayza puenelay-sapiatep. ku kumuo talabu' saca tahekal, caay tu kakapah ku tangila nu mita.

ngatuc tusa
micumud tu lebung ku kasulin, kya bali-sapiatep tansul amatasasa', talakaw tu ku bali-sapiatep ilabu' nu teban-tangila, uzama sa, bucici tu ku kumuo nay labu' tahekal. sisa, adada' tu ku tangila nu mita. mahiza tu mikacaw tu hikuki, tapabaw ku hikuki, adada' tu ku tangila nu mita. usakasa, mapuenel ku bali-sapiatep ihekal nu hikuki. u belih sa, anu mikacaw kami tu tianti(外來語:電梯), tansul sa tasasa' kya tianti, tansul talakaw ku bali-sapiatep nu tianti. bucici kumuo nay hekal talabu', mahiza sa, adada' tu ku tangila nu mita. musepi(幸好), sihusu matulin(連接) teban-tangil atu cihe-salaedan(鼻腔，salaedan空間), u tangila-takulaw-husu(耳咽管). pisuwab saca pienuc taneng mibuhat tu  tangila-takulaw-husu, miedap sapalaen bali-sapiatep nu teban-tangil aut hekal-tangila(外耳). anu mahiza sa, caay tu kaadada' ku tangila.

namakayniyan a nasulitan nasakamuwan atu natinengan
Wikipayke paybalucu'ay pulungamin a cudad-耳
Protein behind hearing
3D Ear page
Details of various ear problems
Ear wiggling mechanism unmasked
Cotton swabs can pose serious health risk: coroner from ctv.ca
nasulitan nay pabalucu'ay a kawaw nu subana'ay a pu 2018-1, nasulitan ni Tuku Sayun.