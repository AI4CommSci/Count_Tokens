ramis, mavan a kasiw (aicu a ngadan na kasiw, amin i kanalung, qaw izua “sameceng “aya a zuma a payuwan.). masanliawliaw a ramis i taiwan a kadjunangan.
nu pacunan taza ramis a kasiw, qalamqaman aza qaljic na kasiw, sa inika madjulu a kikerap tazua a kasiw na ramis.
matu caljeqil a kasiw na ramis, ljakua madjulu a caljameqen taza kasiw aicu a ramis. sa napacunanga a caucaw taicu a kasiw a vecik, uri kemeljanganga tiamdju tu aicu a kasiw mavan a ramis.
qaw namadjulu a macemu aicu a kasiw na ramis nu tjemevenganga, sa ika sedjaljep tua sinancukes. qaw inika masevec taicu a kasiw uta, sa inika madjulu a sinanvalji. saka, uri alapen taza kasiw tua seman taza kedri a turivecan.
ljakua, aicu a kasiw na ramis a nasedjaljep tua sipapucungu.
kaciukuanga, izua a hulic na sihu, sa papupicul tiamadju tjai cawcau tua temalemtalem ta kasiw aya. sa maqatitjen a pacucun tu liaw a ramis izua i kadjunangan na payuwan a qinaljan tucuwangan. qaw uri alapen taicu a kasiw sa seman tua nemanga tuku sipapucungu na caucaw.

kaizuanan
排灣族民族植物，鄭漢文、王相華、鄭惠芬、賴紅炎，2005。行政院農業委員會林業試驗所。P149、150。