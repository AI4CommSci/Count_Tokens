== O ngangan no Olaw (梧繞部落由來) ==
O ngangan no O-law梧繞 ( sowal no Holam ), o Olaw han no mato’asay a mipangangan tonini a niyaro’, o naitiya:ayho a ngangan koni. awaay to ko fana’ no aniniay a tamdaw to piala tora Olaw hananay a ngangan. o matelangay a niyaro’ i laloma’ no Ruysuy-syang (瑞穗鄉 sowal no holam ),  nawhan nengneng han tora lo:tok a cengel o kohetingay, orasaka ora Olaw hananay a sowal, todong han no ’Aims to ngangan to olaw.

O kasiikedan no niyaro’(部落特色)
O kasiikedan no niyaro’, o O-law 梧繞 han ko sowal no holam. pakayni i saka’orip o pala ko pinengnengan no niyaro ’, i ilaloma'ay no Ruysuy-syang (瑞穗鄉 sowal no holam ) no Hualien-siyen (花蓮縣 sowal no holam ), misi’ayaway a mililis to An-ye-si  ’alo(安夜溪) ato Fu-yen 富源 ’alo , i tatihi no Fu-yen a cinamalay a syataw ko Olaw a riyaro’. o Ruysuy syataw ko mangataay to midakaw to cinamalay.

Talo’an no niyaro’(梧繞部落聚會所)
paytemek ira ko cecay a talo'an no niyaro’, o kasa’opoan no finawlan ano ira ko cara no niyaro’.o kakalimelaan a kasa'opoan to finawlan no niyaro' to milipahak a sera ko Talo’an, o roma sato, i polong no masamaanay no Pangcah i laloma’ no cecay a mihecaan, o satata’akay haw i, ya ilisin no kaloniyaro’ itiniay i faloay a folad, onini a piilisinan a romi’ad, o kaolahan no mihololay a tayra mikapot to acang no kaloniyaro’. mipalosiyan to nitayalan ato sakafangcal no kamaro’an, mala kasa’opoan no citanengay to nakamayan, o folis no rayray a losid ato misafaelohan to nikawitan a tatayalen, no serangawan a radiw ato kero i matini.

O nikalopisak no Olaw (人口分佈)
Itiniay i Ruisui(瑞穗) Cen no Hualien(花蓮) ko Olaw a niyaro’, 125  ko sa’osi no parod no loma’, 397 ko sa’osi no tamdaw.
85% ko ka’aloman(多的) no Yincomin(原住民), polong han i, 339  ko tamdaw; o roma sato i, 15% ko ka’aloman no roma a finacadan, polong(全部) han i,  58 ko tamdaw.
O pa-sin-to(百分比) no ka’aloman no tamdaw no kasafinacadan(族群) i, ko Amis(阿美族)83%, Bunun(布農族)1%, roma(其他)1%.
Ira ko picodadan(鶴岡國小) i niyaro’.

O finacadan no Yincomin (所屬阿美族群)
O Siwkolan a ’amis han ko Olaw a niyaro' , na itira i tarawadaw no Kalingko talatimol tangasa i Cilamitay, nawhani maemin paniyaro’ i lawac no Siwkolan a tarawadaw sa mapangangan to Siwkolan a ‘amis. iraay to Kiwit a niyaro’, Olaw a niyaro’, Olalip niyaro’, Kalala a niyaro’, Sapat a niyaro’, Atolan a niyaro’, Langas a niyaro’, Lacihakan a niyaro’ , Koyo a niyaro’ ato Morocan a niyaro, falo a niyaro’ ko kasaniyaro’aro’ i Ruysuy-syang. i tiniay i sa’amisan ira ko Fo-yen, i satimolan ira ko Atolan a niyaro’. 


= Talo’an no niyaro’ =
paytemek ira ko cecay a talo'an no niyaro’, o kasa’opoan no finawlan ano ira ko cara no niyaro’.o kakalimelaan

O pitooran no finawlan (族人信仰)
O pitooran no finawlan i Olaw, o tatapangan a pitooran, ira ko tingsikiw ato ciwlokiwkay. ano iraay ko adada, o pades ato ira ko tatiihay a manmaan a demakan, maemin mitahidang to kiwkay mipadang. pakayni sa’opo no kinkay，malosakarikec sto sakarakat no ’orip no Yincomin, kalimelaan ko sowal no Kawas, to sakafana’ to ’orip no tamdaw.

O kasadakan Tilid(參考文獻)
內政部戶政司全球資訊網
原住民族委員會全球資訊網統計資料