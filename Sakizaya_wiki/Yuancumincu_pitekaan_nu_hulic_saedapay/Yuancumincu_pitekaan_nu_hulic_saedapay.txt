Yuancumincu pitekaan nu hulic saedapay 原住民族法律服務中心

sapuelac tu lacul
ngatu cacay
hang azihen mumita itini i subal nu mita kyami haw, kanca mitineng kita tu hulic hananay. nikasa kita u Yicumin hananay kyami haw izaw aca kuni u nanam nu mita atatacuwa isaw amiadup. sa itini ilalabu’ kyami hasaw maliyuh kita sa kita sa, uzuma tayza kita miadup sa, matena’ isaw ku yadahay a kawaw nu mita. kyu itini ihekalay kyami sakatuud isaw kumi cukelay tu cacay ayza itini i mahiza i Yuancumin pitekaan nu hulic saedapay(原住民族法律服務中心) hananay kyami mapatizeng itini i Tunghua tabakiay a cacudadan(國立東華大學). kyu miteka tu kyuni a kawaw. amahicaay azihay nu mita.

ngatu tusa
paini tu ni na Yuancumin pitekaan nu hulic saedapay (原住民族法律服務中心) hananay kyami haw sa, hay i ayaw kapah ku kawaw sa, kyu izaw ku yise(儀式) ayza sapibuhat saw itini i Tunchang hananay a niyazu’ sa, uni u mapalaway ku tayzaay micumud tu sapadaesu hananay a lisin tiza. itini i Sefayuan(司法院) atu Yuancumincu Weiyuanhuy(原住民族委員會)、lifaweiyuan(立法委員) atu itini Tunhua tabakiay a cacudadan, atu nu shakayay namin sa, tabaki isaw sapicukel tuni a kawaw.

ngatu tulu
uni satu nu tuantuy(團隊) nu Yuancumincu pitekaan nu hulic saedapay (原住民族法律服務中心) Yuanmi Congsin kyami hawsa, tayza tu itini Tunghua tabakiay a cacudadan Meilun, samicuzu izaw Yuancuminay painiay tu sapatizeng sa tu pitekaan nu hulic saedapay  hanay. adasay paini nu Yuancumin amin kyami hawsa, i tu pisusong(訴訟) i tianpin(天平) hananay tusaay a kawaw. tanengay itini amalalen masaheci isaw ku piazih, uyzasa ayza itini silala’ay kyami hawsa paini tu lalangawan i kakawaw nu babalakian, uzama maliyuh kita, kyu malubuay sa, adasay iayaw kyami haw paini tuyniyan Yuanmin Fafu congsin hananay, tayza tu itini i niyazu’ sakyami mipan mahiniay a kakakawaw amasasiket tu niyazu’ay. sapicangzayan tu nu niyazu’ay atu painiay tu hulic hananay a kawaw sa.

ngatu sepat
itawya kyamihawsa paini i subal nu mita kyamihaw yadah ku caykatinengan isaw a hulic. paini tu nu Yuancuminay haw sa anu u nanam tu nu mita. anu mahiza u likec kyami hawsa, paini tu nu mita ayza a kauzip kyami amikawaw mahiza lalangawan hananay, zuma matena’ isaw. kyu itini i Yuanminhuy cuwei主委 kukamu tizatawya kyami hawsa adasay nipipatizeng ayza ta Fuwucongsin sa, hay uni Yuancuminay amin izaw kuni tungus hananay amatineng tuni hulic, izaw ku kapahayay sadiput ilalabu’ sa.

ngatu lima
kyu unikamu haw tininamin i subal nu mita ya 單一文化司法系統 isasa’ nuni kyamihawsa, yadah kuni cacaculiculi saw tuni a kawaw. ayza izaw tu ku malingatu tu isaw kuni Yuancuminay a pitekaan nu hulic saedapay(法律服務中心) hananay kyamihaw, adasay mihini idiked amin itini matineng namin kita u binawlan nu miata. anu maipay tu nu mitaay u Yuancuminay a siakay asaca nahekalay a siakay kyamihawsa, tusaay kapahay matatengilan tu tiza sakyami.

namakayniay a nasultian nasakamuan atu natinengan
Yucumincu Tilibi Sakizaya sinmung原住民族電視台撒奇萊雅族新聞
司法院Sefayuan
原住民族委員會Yuancumincu weiyuanhuy
法律扶助基金會Hulic saedapay kalisaw putiput
國立東華大學Kanatal Tunghua tabakiay a cacudadan
Lipuying立法院
nasulitan ni Tuku Sayun nay pabalucu'ay a kawaw nu Yincumincuweiyuanhuy 2018-tusa