ngasal (家) hiya ga ki'an na qutux ngasal (家人), ru pyang blaq balay na kki'an. atu' na kinbalay ngasal qu skal lga, musa yasa qu son ta muci' ki'an qnxan na qutux hi ru qutux ngasal (家人), ru slyan naha sa pinbahu naha. ki'an na sin'anan hya lga ini say ngasal qasa hya, libu son qasa hya. qsinu hya lga bling son ru kobu' son, ini say ngasal qasa uzi.
家是一家人所住的地方,也是最好的地方.有關家的意義,是個人及一個家庭所居住的地方,以及放置農作物的處所.至於牲畜所在的地方,就不能說是家了,我們稱之為寮舍. 野獸所住的地方,我們稱之為洞穴或者是窩巢,也不能稱之為家.

knita sa qutux ngasal na 'tayal (泰雅人對家的概念)
knita’ na 'tayal sa qutux ngasal hiya ga, yasa qu ssyan inlungan na kwara qutux qutux hi. 
泰雅人對家的家看法,是每一個人心目中所屬的地方.
ngasal qani hya’ ga, sazing qu kkyalan sa inllungan na ’tayal.  qutux hya’ ga nanu’ yaqu snyan naha’ inlungan sa ngasal naha’.  yasa qu sawn bnkis maha gss’an inlungan na mmrkyas mlikuy, nanu qu ini’ agal bays na laqi’ mlikuy na hga, mutuw lawkah mglgluw sa mintsway’ nya ka laylaqi’ na mmama’ naha’, ana musa’ tmrgyax, ini’ ga musa’ mtzyuwaw ga mutuw lawkah mglgluw sa mintsway’ naha’, nanu’ aring sa magal bays lga, mutuw ms’su’ ngasal la.  qutux qu kay ga, nwan smbays sa knayril naha’, qutux uzi ga, mutuw naha’ baqun nanak maha aring kya lga siki klhangan naha’ nanak qu ngasal naha’ maha qu inlungan naha’ la.
家有兩個意義,一是人們心繫的地方,也是老人們所稱的培養男子氣慨之所;在男子未娶之前,會跟著自己的兄弟們,一起去狩獵及一起幹活.娶了妻之後,就會專注在家裡.有一句話說,當有女子來相伴時,男子就要認清一個事實,必須好好維護著自己的家了.
qutux hya’ lga, skita’ naha’ sa ubuy na qutux ramu’.  nanu’ iy musa’ ta’ sa qalang bbzinah ga, mutuw mppaqut maha kahul inu’, ru baqun naha balay maha qutux balay ramu’ naha’ ga, mutuw naha’ sawn maha qutux ngasal ta’ ita’ hya’.  nanu’ qu sawn naha’ qutux ramu’ qani hya’ ga, aring squ puqing balay yasa ini’ pzyuwagiy na knayril qu skusa naha’ sa. maha iy wal naha’ hriqun na mbbiq laqi’ knayril lga, aring kya qu mskyut kya qu niwan qutux ngasal sawn naha’ qasa hya’ la.
另外,必須是同一個血源, 當我們到另一個部落時, 會有人問說從哪個部落來的,而當他們知道是同一個血源時,會說我們是同一家人. 同一個血源的意思是,從最根源起,女方這裡的血源沒有忘記,若是在女方這裡混淆了,就會中斷一個家的脈絡.
nanu’ qu sawn naha’ qutux ngasal hya’ ga, mutuw naha’ pglgan rmaw smyuk sa wayal kzyawpan na paris, nanu’ iy maha wayal kzyawpan na paris qu gluw qutux ngasal naha’ ka ana cyuw maki’ twahiq ga, mutuw naha’ s’usa’ smyuk kmut squ minzyup ka qalang qasa, iyat yaqu gluw na qutux niqan nanak qu r’agan naha’ musa’ smyuk.

qutux niqan (共食團體)
sawn naha’ maha qutux ngasal hya’ ga, mtnaq kin krahu’ snyan naha’ inlungan, qutux niqan hya’ ga niwan yasa qu spzyang mutuw mrraw balay gi yaniy qu nyuw msaysawbih lnglingay naha’.  ga qutux ngasal sawn hya’ ga, yasa qu ini’ naha’ lxaniy lmpuw kya qu pqsugan naha’ nniqan na sapat, ini’ kzyan na lpyung ka gluw inkhulan na yaya’, ini’ ka mutuw naha si qzyuwiy qasa hya’.