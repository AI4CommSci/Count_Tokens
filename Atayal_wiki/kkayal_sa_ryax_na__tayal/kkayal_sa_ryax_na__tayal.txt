Kkayal sa qutux ruax ryax (日) 
na ’tayal hya sawn naha' qutux ryax (ㄧ天) hya' ga, sazing qu mcka' kkayal, qutux ga qlyan, qutux ga gbyan. qlyan (晝) hya' ga aring mayzbuq (早晨) ru mhtuw wagi' (日出) ru kryaxan (午時) ru gaygbyan (傍晚), yaqani qu sawn maha qlyan. gbyan (夜) hya ga, aring sa mzyup suruw na rgyax qu wagi' ru kska' bzngi' ru tayhuk slwan (天亮) qani qu sawn maha gbyan. mayzbuq (早晨) hya ga, aring min'aring tlapaw qu kayal ru mucing sa htgan wagi' ga yasa qu sawn mayzbuq. sasan (上午)hya ga, aring slwan qu kayal ru mkaraw wagi', ru zik kryaxan, ru kska' kryaxan (中午) ga yasa qu sawn maha sasan. babaw kinryax (下午)hya lga, aring kinryax lru msrihaw wagi' (三點左右) yani qu sawn maha babaw kinryax. ru htagan wagi' (日落) ru mzyup balay waqi' lga, yasa qu sawn maha gaygbyan (黃昏) la. mlhngan (入夜) hya' ga, aring smsman (傍晚) ru kgbyan (晚餐時刻), ru pp'abi' (睡眠時間), ru kska' bzngi' (半夜/午夜), ru min'aring mqwas ngta', minpusal mqwas ngta', ru mintaytzyul mqwas ngta', nanu' yaqu mintaytzyul mqwas ngta' lga, yasa qu mmawsa' qmayah lqu 'tayal la.